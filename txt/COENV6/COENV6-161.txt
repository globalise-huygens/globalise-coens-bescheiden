DE VAL VAN JACATRA.                153

ende al het gemeene volck met al haer bagagie liber ende vry souden
gaen daer 't gelieffde, sonder geplundert te werden", De Engelschen
kwamen dit accoord niet na, maar hielden de bemanning, op enkelen
na, gevangen,

Het schip de Engel, juist naar Soerate afgevaardigd, kon men nog
tijdig doen terugkeeren; bovendien kwam uit Japan d'Oude Sonne be-
houden aan, zoodat het getal schepen tot 6 steeg. Van deze 6 werd
echter de Gouden Leeuw verdubbeld (overgehaald zijnde aan de Valck),
lag Delff in lading en 't Wapen van Amsterdam leeg, zonder volk. De
schepen lagen aan Onrust onder 't geschut van de Gouden Leeuw dat
daar geplant was.

Het werd nu een wedloop tusschen den koning en Coen in het op-
trekken van versterkingen. De koning kwam met de zijne gereed en had
geschut geplant nog eer de kat" voltooid was. Den 22sten December
liep het gerucht, dat men den volgenden dag met 7000 man zou worden
aangevallen. De rivier tusschen het fort en de reede vond men met
palen afgesloten. Den 23sten bespeurde men dat op het terrein der
Engelsche loge, aan de overzijde der rivier recht tegenover de Neder-
landsche, door de Javanen een wal werd opgeworpen die reeds een
vadem uit den grond was: een baterye recht op onse neuse"  Inder-
haast werden op de onvoltooide kat twee stukken geplant en de raad
vergaderd: moest men het fort houden of het ruimen Zoo het eerste,
dan moest de voltooiing van het werk aan de overzijde worden ver-
hinderd. Eenstemmig werd daartoe besloten), de Engelsche loge
vechtenderhand ingenomen en verbrand; het kostte 11 dooden en 12
gewonden. Den 24sten werd er van weerskanten geweldig geschoten;
's konings geschut werd door Engelsche bosschieters bediend. Dien dag
verschoot Coen een vierde part van zijn kruit. Den 25sten werd, vruch-
teloos, een bolwerk aangevallen, dat die van Jacatra op den westhoek
van de uitmonding der rivier hadden opgericht; een luitenant en 3 man
kwamen daarbij om. Dezen dag kwam van Djambi nog het jacht de
Jager met peper aan.

Toen de Engelschen te Bantam de vernieling hunner loge te Jacatra
vernamen, wilden zij uit weerwraak de Nederlanders in hun loge te
Bantam te lijf, doch de pangoran legde in dat gebouw Bantamsche

1) IE 476.
