DE VAL VAN JACATRA.                161

in de loge, dat er onraad was en keerde daarop naar Straat Soenda
terug; 't Hert voer met een schuit aan land; de opvarenden werden
door den pangoran ondervraagd maar hij liet ze ongedeerd vertrekken;
vernemende dat 6 Engelsche schepen van Jacatra op hem afkwamen,
lichtte 't Hert zijn ankers en liep mede naar Straat Soenda weg, waar
Ceylon de beide schepen vond, en Coen's orders overhandigde. 21 Februari
kwam bij hen de Zeewolf, van Tikoe, Tot 10 Maart bleven zij op andere
schepen wachten; toen er geen kwamen, liepen zij naar Ambon, voor
Bantam 4 Engelsche schepen slag leverende, doch sochten den andren
niet seer’ ). Zij besloten nu naar Jacatra te loopen, ,omme die van 't
fort, doenlijck wesende, met raet en daet te assisteren’, doch toen 10
Engelsche schepen hen tegemoet zeilden, liepen zij weg en kwamen 21
April te Ambon aan; vernemende dat Coen vertrokken was, spoedden
zij zich naar het rendez-vous. De compste van dese nieuwe schepen
heeft d'onse vry wat verheucht. In drie maenden wasser in onse vloote
geen ranchoen van wijn noch aracq gegeven, ende alsoo Haerlem een
goede partye wynen verovert hadde, is de vloote daerdoor voor een tijt
lanck voorsien geworden, 't welck insonderheyt in dese conjuncture
wel gepast heeft, want onse natie drincken off sterven moeten".

Tusschen de schepen van Coen's vloot werden de rollen aldus ver-
deeld, dat Coen met de Trouw en Morgensterre den Engelschen admi-
raal voor zijn rekening zou nemen (die 52 stukken op had), Sonne en
Neptunus den tweeden admiraal, Haerlem en Hoorn den eersten vice-
admiraal, Zuyder Eendracht en Nassau den tweeden vice-admiraal,
Bergerboot en Hert den eersten schout bij nacht, Engel en Jager den
tweeden schout bij nacht, Gouden Leeuw, St. Michiel, Wapen van Am-
sterdam en Zeewolff zouden op de overige Engelsche schepen moeten
passen, doch mochten niet abordeeren, daar geld (184.000 realen in
specie, 151.000 in Japansch zilver) en cargasoenen voor 't vaderland
dienstig (ter waarde van 2 millioen gulden) over deze schepen verdeeld
waren. Hierop werden 19 Mei Zuyder Eendracht, Nassau, Bergerboof
en Hert, met het jacht Cleen Hollandia, naar Japara vooruitgezonden
om te zien of daar wellicht Engelschen lagen; Coen volgde 21 Mei
met de rest; 23 Mei was de geheele vloot voor Japara weder bijeen;

1) 1, 450.
