AFKOMST EN JEUGD VAN COEN. DE VAART OP INDI,       35

de 18de eeuw is Cook verrast te bevinden, dat Nieuw-Guinee niet tot
het Australische vasteland behoort.

In 1604 werd geene vloot uitgezonden. Die van 1605, 11 schepen
onder bevel van Matelieff, had bepaaldelijk in opdracht, Malaka te
nemen. Matelieff blokkeerde die haven vier maanden lang en versloeg
een groote vloot door de Portugeezen uit Goa tot ontzet gezonden. De
inlandsche mogendheden in de buurt: Djohore en Atjeh, trachtte men
vruchteloos tot een vast bondgenootschap tegen de Portugeezen, en,
zoo men Malaka niet aanstonds nemen kon tot afstand van terrein ter
vestiging van een sterk Nederlandsch anti-Malaka, te bewegen: die
vorsten wilden wel de Portugeezen afbreuk doen, maar verlangden geen
nieuwen Europeeschen meester. Al wat Djohore toestond was de
vestiging van een (onversterkte) Nederlandsche factorij te Batoesawer;
dit bemoeilijkte weer een gunstige verhouding tot Atjeh, steeds op
Djohore naijverig. Straat Malaka zou de aangewezen weg zijn geweest
voor het verkeer met de kust van Koromandel, dat voor een groote uit-
breiding vatbaar bleek; nu het niet gelukt was de straat in Nederland-
sche handen te brengen, moet dit verkeer bewesten Sumatra om
worden geleid.

Matelieff's opdracht had ingehouden Malaka, indien hij het nemen
mocht, zooveel mogelijk met Nederlanders te bevolken. Hij beproefde
dit nu met Ambon, liet daar soldaten en matrozen achter en gaf ze
verlof, inlandsche Christenvrouwen te huwen, Ambon was door de
Portugeezen gekerstend en men trachtte er de katholieke inlandsche
Christengemeente in eene hervormde om te zetten. Er werden onder-
wijzers op het eiland geplaatst om dezen overgang te bevorderen en
de Nederlandsche kolonie, die men hoopte dat op Ambon ontstaan zou,
te onderrichten. Van Ambon zette Matelieff koers naar Ternate en
Tidore; hij vond er de Spaansche forten zwaar versterkt en moest er
zich mede tevreden stellen, op Ternate tegen het Spaansche Gamoela-
moe een Nederlandsch fort Malajoe op te richten. Vervolgens bezocht
hij China met gelijk doel als Wybrand van Warwijck gedaan had.

Onvoorspoedig was de vloot van 1606: 11 schepen onder Paulus
van Caerden, Een aanval op Mogambique mislukte. Ter versterking
van de positie in de Molukken werd het eiland Makjan bezet, maar
van Caerden liet zich daar door de Spanjaarden verrassen en werd
als hun gevangene naar Gamoelamoe weggevoerd.

tn OPT GP
