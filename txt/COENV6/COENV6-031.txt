AFKOMST EN JEUGD VAN COEN. - DE VAART OP INDI.       23

1592 evenwel wordt de Maleische Archipel aangedaan door Engelsche
boekaniers.

Zeer vroeg had in Engeland belangstelling voor de vaart op Cathay
bestaan. In 1497 werft koning Hendrik VII den te Veneti genaturali-
seerden Genuees Giovanni Cabote aan om dit land westwaarts uit
te zoeken; Cabote vervalt op de kust van Labrador, en een doorgang
vindt hij niet. Een tweede reis, geleid door zijn zoon Sebastiaan, heeft
geen beter gevolg (1498). Dan verzwakt in Engeland de belangstelling;
de 16de eeuw kent de Engelschen op den Atlantischen Oceaan niet
meer als ontdekkers doch als vrijbuiters. De hoogst onvoldoende wijze,
waarop de Spaansche regeering in de behoeften harer kolonisten
voorzag, lokte anderen tot het smokkelbedrijf uit. Omstreeks 1530
zet Richard Hawkins eene geregelde slavensmokkelarij op, waarin
zijn zoon John later schatten zal verdienen. Ter kust van Guinee was
van de Portugeezen altijd gemakkelijk eene lading negerslaven te ver-
krijgen, en de invoer in de Spaansche kolonin in Amerika kon veelal
plaats hebben onder oogluiking der Spaansche gouverneurs. Onder
Elisabeth ontaardt dit bedrijf tot een zeeschuimerij op groote schaal.
Sedert 1580 namelijk is Portugal met Spanje vereenigd, en hoewel de
koloniale administratin van beide landen niet ineengesmolten wor-
den, kan die der Portugeezen tot niets meer de hand leenen waar-
tegen zich een Spaansch belang verzet; de Engelsche smokkelaars
moesten dus, om winsten te blijven behalen, zeeroovers worden, Met
zijn koenen rooftocht van 1577 tot 1580, volbracht in tijd van vollen
vrede, had Francis Drake hun den weg gewezen. Hij was door Straat
Magalhaes in de Zuidzee doorgedrongen, had Chili en Peru gebrand-
schat, en was, langs de Philippijnen, de Molukken en Java, rond de
Kaap de Goede Hoop naar Engeland teruggekeerd, waar de Koningin
hem brieven van adeldom verleende, Nadat Elisabeth in 1585 met
Spanje in oorlog was gekomen, wordt Drake opnieuw op roof uitge-
zonden. Hij plundert in 1586 Hispaniola, dat door de bewoners verlaten
wordt die naar Cuba of Mexico verhuizen; het verlaten eiland zal
vijftig jaren later in bezit genomen worden door de Franschen. Andere
plunderaars, Thomas Cavendish (1588) en James Lancaster (1592)
drongen in de Maleischen Archipel door; rijke buit werd behaald;
vestiging was niet het oogmerk en werd niet beproefd. Hierop ver-
