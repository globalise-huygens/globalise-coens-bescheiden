360             CARLETON EN DE DOLEANTEN.

op de Decembervloot naar Batavia in te schepen, doch beide, huwelijk )
en vertrek, moesten worden uitgesteld, daar hij, aan het Nederlandsche
klimaat niet meer gewoon, zwaar ziek viel. In dezen tijd heeft hem
het noodlot achterhaald,

Bij een groep aandeelhouders der Compagnie rees levendig verzet
tegen Coen's reglement op den vrijen handel. Bewindhebberen, klaagden
zij, waren van zins, en dit zonder er 't zij de Staten-Generaal, 't zij de
participanten in te kennen, de voordeelen, met het kapitaal der laatsten
veroverd, aan particulieren weg te schenken. Particuliere handel van
Compagnie's dienaren, reeds nu maar al te veel voorkomende, zou,
na het toelaten van kolonisten, in het geheel niet meer te keeren zijn.

De groep waaruit deze bezwaren rezen was sinds 1622 als die der
dolerende participanten" bekend. Zij zetten, onder leiding van David
Nuyts, Claude de Groot, Simon van Middelgeest en eenige anderen,
den strijd van Isaac le Maire tegen de oligarchie der bewindhebberen
voort, zij het niet meer in de heroische vormen die le Maire's verzet ge-
kenmerkt hadden. Die oude strijder zelf was afgeleefd en nam aan de
actie der doleanten geen deel meer; hij overleed 20 September 1624.

Anders dan bij de vrcompagnien, had bij de V.O. C. de inschrij-
ving opengestaan voor iedereen. Ook kleine kapitalisten konden er
deel in nemen, doch alle invloed op den gang van zaken was hun
ontzegd: bewindhebbers werden, bij de oprichting in 1602, de geza-
menlijke bewindhebbers der vrcompagnien, en wel, voor het leven ).
Bij vacature liet het octrooi (art. 24) den nieuwen bewindhebber kiezen
door de Staten der provincie waarbinnen de kamer gelegen was, uit een
drietal door de zittende bewindhebbers aangeboden. Doch twee dagen
vr de Staten-Generaal het octrooi formeel verleenden besloten de
Staten van Holland, op verzoek van Amsterdam, de electie te zullen
overlaten aan burgemeesteren der stad waarbinnen de kamer gelegen
was; de Staten-Generaal legden zich hierbij neder, en namen eene
resolutie die, in weerwil van het octrooi, ook deze wijze van verkiezing

regeeringsgeslacht (Elias, Vroedschap 1, 3945), waaruit een lid vermeld is hiervr,
bl. 75. Claes Ment, een opgekomen man, werd door zijn huwelijk de zwager van
Pieter Dircksz. Hasselaer, een van de oprichters der Compagnie van Verre.

1) De aanteekening had plaats 15 Febr. 1625, het huwelijk 8 April daarna.

2) Hiervr, bl. 32.
