AFKOMST EN JEUGD VAN COEN. - DE VAART OP INDI.       17

de inbezitneming van eenige vaste punten voor die den zeeweg naar
Indi, aan welks nuttig gebruik geen twijfel meer overbleef, vast in
Portugal's hand zouden brengen. De uitvoering werd onder leiding
gesteld van d' Albuquerque, aan het hoofd eener sterke expeditie, die
in Indi zou verblijven tot het doel volledig was bereikt (1506). Hij.
begon met de inbezitneming van het eiland Socotora (1507). Op de
Indische kust zelve bleken te Kalikoet de omstandigheden tot het ver-
werven eener vaste nederzetting minder gunstig dan, iets noordelijker,
te Goa; Goa wordt in 1510 in bezit genomen. Een aantal van de meest
begeerde handelsartikelen kwamen echter niet uit Voor-Indi maar uit
den Archipel, Perzi, Ceilon, China; om deze op voordeelige conditin.
te kunnen machtig worden waren een aantal andere vestigingen noodig.
Zij worden verkregen met de wapenen in de vuist: in 1511 Malaka, in
1515 Ormoez aan de invaart der Perzische Golf, in 1517 Colombo, terwijl
in 1518 de vestiging eener factorij te Canton gelukt, die in 1557 naar
het eilandje Macao (aan de invaart der haven van Canton) verlegd
wordt, waar men zich versterken kon, wat te midden van het duizend-
koppig volk der groote Chineesche handelsmetropool niet gelukt was.
Inmiddels had Mendez Pinto van Canton uit in 1542 Japan bezocht en
was er in geslaagd eene factorij te vestigen te Hirado, de haven die toen
het verkeer met China grootendeels bemiddelde. In 1549 begint van
deze factorij uit de Christusprediking van Franciscus Xaverius, die bij
een niet onaanzienlijk deel der kustbevolking bijval vindt. In 1581 telde
men in Japan 200 Christenkerken met 150.000 geloovigen; in 1614
waren het er 600.000.

l wat Portugal in het Oosten aan vastigheden verwerft is kroonbezit,
en de schepen in de vaart zijn koningsschepen. De koning wordt in Indi
vertessenwoordigd door een onderkoning die te Goa resideert en onder
wiens gezag zich alle expeditign bevinden zoodra zij de Kaap voorbij
zijn. Onder hem ressorteeren zeven provinciale gouverneurs die elk
verantwoordelijk zijn voor de veiligheid van een gedeelte der door de
koningsschepen bevaren zeewegen. De eerste provincie strekt zich uit
van de Kaap naar de Roode Zee, de tweede van daar tot de Perzische
Golf, de derde tot den mond van den Indus, de vierde tot kaap Comorin,
de vijfde tot den Gangesmond, de zesde tot Malaka; de zevende
gouverneur is verantwoordelijk voor Ceilon en voor al wat beoosten
Malaka ligt.
