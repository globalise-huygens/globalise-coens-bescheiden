OPPERKOOPMAN.                                          45

weten niet wat gelooven; dan dit isser van, dat de listen, die dit volck
weten te gebruycken, voor ons niet well om begrypen zijn, daeromme
hoe wy 't keeren off wenden, worden altoos bedrooghen"). Kort
nadien waren echter voor Ambon in het geheel acht Nederlandsche
schepen bijeen; vrees deed toen de orangkaja's genoegen nemen met
66 realen de bahar.

Den 13den Mei was, uit Banda, de gouverneur-generaal Both aange-
komen; 22 Mei vertrok Coen in diens gezelschap naar Ternate, waar
men nu 13 schepen bijeen had, en een aanslag op Tidore beraamde;
men bracht hiertoe uit de forten en schepen eene krijgsmacht van 690
man (waaronder 40 Japansche soldaten) bijeen. Het oude Portugeesche
fort op Tidore werd 9 Juli met storm genomen: de Japonse soldaten
verthoonden haer immer soo cloeck als de onsen; haer vendel is oock
eerst op de muere geweestâ€™ ).

De vesting der Spanjaarden op Tidore kon men evenwel niet in
handen krijgen, waarop men besloot het veroverde Portugeesche fort
te raseeren. Van een scheepstocht naar Manila werd, met de beslissende
stem van Both, afgezien: ware men geslagen geworden, de Ternatanen
zouden wellicht afgevallen zijn en men zou verloren hebben wat men
in de Molukken reeds bezat, Den 3den Augustus scheepte Coen zich in
bij den gouverneur-generaal, die zich naar Bantam had te begeven. Ter
reede van Boeton vernam men het groote succes, in de maand April
door den commandeur Apollonius Schotte behaald: na een beleg van
drie maanden was het fort der Portugeezen op Solor bij verdrag aan
de Compagnie overgegaan; de bezetting en alle andere Portugeezen,
1000 in getal, trokken af. ,D'inwoonderen van de geheele landen Solor
ende Timor, soo christenen, mooren als heydenen, hebben hun aen ons
verbonden ende vereenicht. Daer zijn omtrent 8 a 9000 zyelen die
christenen zijn, ende haeren dienst t'onswaerts presteteeren, ... 'ende
oock zeere om leeraeren roepen, daerop grootelijck geleth dient, wandt
dese landen U. E, tote plantinge van eenen staedt wonderlijck dienstich
connen zijn. Het sandelhout, dat op de Cust, China ende andere plaetsen
zeere getrocken is, hebben wy nu alleene in handen, Connen wy 't maer
behouden" ).

1) 1, 14,
2) 1, 17.
3) 1, 21-22.

