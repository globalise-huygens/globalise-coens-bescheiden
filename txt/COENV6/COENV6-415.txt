EERSTE BELEG VAN BATAVIA.             407

Het oude centrum, zijn eigen koppige scheppingsdrang, is uit Coen's
bemoeiingen weg. Geprikkeld door de intrigue tegen zijn: terugkeer naar
Indi, heeft hij de verleiding niet kunnen weerstaan, door een vertrek
ondanks al de tegenstrevers te overbluffen, maar hij ging zonder de
geringste kans, het systeem, hem in Januari 1623 ingevallen, en waar-
aan hij door zijn campagne in Nederland zijn reputatie voor alle toe-
komst verbonden had, ten uitvoer te mogen leggen. Hij was nu enkel een
gouverneur-generaal als een ander, van de omstandigheden afhankelijk
die hij aantrof, en die het in het begin zijner nieuwe ambtsbediening niet
gunstig bleken. Straks zullen zij hem het centrale doel teruggeven, be-
scheidener dan het oude, toch niet zonder waarde. Een doel niet van
schepping, maar behoud: Batavia te redden.

TWEEDE HOOFDSTUK.

Eerste beleg van Batavia.

Het hoofdstuk onder dit opschrift is het laatste, waartoe Coen's
brieven naar patria stof leveren kunnen. Zij loopen van 3 November
1628 tot 18 Maart 1629; het belangrijkst is de generale missive van 3
November 1628 ).

Wanneer Coen deze schrijft, heeft hij, den 22sten Juni, het nekbre-
kend schrijven der XVII van 10 Augustus 1627, tot verbod van den
vrijen handel, ontvangen. Men verwachte geen tegenbetoog meer van
hem. Hij heeft zich neergelegd. Hij doet de geheele zaak met n regel
af: ,Op 't stuck van den vryen handel sal volgens U, E. ordre geen
ouverture gedaen worden" ). Wat er van een vrijburgerdom, niet uit
weerlijcke Nederlantsche huysgesinnen'' opgebouwd, en niet tot eenig
uitzicht openend bedrijf toegelaten, terechtkwam, was diep treurig, en
hij verheelt dit niet. ,Met de vryelieden in Batavia gaat het gants

1) Een brief aan Frederik Hendrik van 2 November 1628 is niets dan een
woordelijke herhaling van gedeelten der generale missive van 3 November, en heeft
dus geen zelfstandige waarde. Coen laat voor den Prins overschrijven wat op het
beleg van Batavia betrekking heeft.

2) V, 132.
