AFKOMST EN JEUGD VAN COEN. - DE VAART OP INDIE.        15

proefde; het voldeed. Het was op deze reis dat de Congomond werd
ontdekt. Een expeditie onder Bartolomeu Diaz bereikte in 1486 een punt
waar de kust, tot dusver vlak zuid strekkende, weder de oostelijke
richting aanneemt, hij had zwaar weer op dit punt en noemde het de
Stormkaap, En het ruwe weer hield aan toen Diaz oost hield; hij heeft
het gebracht tot de Algoabaai, maar was toen zoo gehavend dat hij
meende terug te moeten zeilen. Had hij voort kunnen gaan, hij zou
bespeurd hebben dat even verder de kust noordoost en vervolgens noord
begint te strekken.

In Portugal besefte men ten volle het gewicht der gedane ontdekking;
de koning veranderde den naam Stormkaap in Kaap de Goede Hoop,
en men besloot dat een volgende expeditie het gestelde doel nu eindelijk
moest bereiken. Aan de voorbereiding dier expeditie is tien jaar
gewerkt, Het kwam er niet alleen op aan, Indi te bezeilen, maar er
wel ontvangen te worden. Men wilde weten naar welke haven men koers
zou zetten, wat men er aan kon bieden, en wat men daarvoor in ruil
verkrijgen kon. Het gelukte twee officieren der Portugeesche kroon,
Egypte door te sluipen; zij vonden te Aden scheepsgelegenheid naar
Indi, bestuderden de zeeroute, stelden zich van de handelsgebruiken
op de hoogte, en vonden den zamorin van Kalikoet, een der leenvorsten
van den Groot-Mogol ter kust van Malabar, bereid eene Portugeesche
expeditie te ontvangen. Langs den weg dien zij gekomen waren, gelukte
het hun ongedeerd naar het vaderland terug te keeren.

Daar waren onderwijl de gemoederen geschokt geworden door een
onverwachte tijding. Te Lissabon was indertijd een Genueesch kaarten-
maker gevestigd geweest, Cristoforo Colombo, die de Portugeesche
regeering had zoeken te overreden, hem de leiding toe te vertrouwen
eener expeditie die Indi. zou zoeken om de west. Men had het hem
geweigerd, en in 1486 was hij in arren moede naar Spanje vertrokken;
sedert had men hem uit het oog verloren. Daar kwam nu het bericht
dat Colombo in Spanje was geslaagd, de reis had ondernomen, en in
1493 behouden was teruggekeerd, volkomen overtuigd dat hij inderdaad
in Indi geweest was, zij het dan dat land en volk aan de beschrijving van
Marco Polo weinig beantwoordden. Onmiddellijk werden nu in Spanje
aanstalten gemaakt tot een tweede, met militaire middelen zwaar
toegeruste expeditie, die de ontdekte landen voor Spanje in bezit zou
nemen. Op dit voornemen vroeg Spanje de bevestigende goedkeuring
