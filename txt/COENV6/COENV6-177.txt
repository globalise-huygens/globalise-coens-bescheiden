DE VAL VAN JACATRA.                 169

van dit verleden hebben wij ons altijd door, door hooger inspiratie en
daaraan beantwoordende daad, vrij te koopen.

Maar de overwonnenen hadden ook niets verhevens. Wat de En-
gelschen betreft, zij waren geen zier onbaatzuchtiger dan Coen, alleen
onbekwamer. De figuur van den jammerlijken Sir Thomas Dale zinkt
bij die van Coen in het niet. En aan de kota Jacatra en haar schraper
van een regent heeft Java niet veel verloren.

Op het vernemen van wat geschied was bekroop Bantam de vrees,
dat het eerlang om zijn eigen leven zou kunnen gaan. Het eerste bericht
kreeg Ranamanggala door Coen zelf, die den 30sten Mei 's avonds per
prauw de verwoesting van Jacatra berichtte onder bijvoeging dat hij
eerstdaags op de reede zou zijn ,omme die van Bantam te spreecken" ).
IJlings werd de stad in staat van tegenweer gebracht en daartoe zelfs
het geheele Chineezenkwartier afgebroken. Den Aden Juni was Coen
met zijn geheele vloot voor den wal, en eischte de onmiddellijke uit-
levering der Nederlandsche gevangenen. Er werd aan voldaan, maar
Ranamanggala liet vervolgens niet toe, dat de loge haar oude bedrijf
van peperinkoop hervatte. Coen beproefde daarop de kracht van het
oude dreigement, dat hij tegen betaling, in zee, de peper uit de Chinee-
sche jonken zou doen lichten. Toen dit den rijksbestierder niet ver-
murwde, liet Coen het geld en de goederen der loge aan boord zijner
schepen brengen en organiseerde de blokkade van Bantam: er bleven
sedert voortdurend vaartuigen der Compagnie voor Bantam kruisen
die alle aankomende of vertrekkende schepen trachtten aan te houden
en te lossen. Batavia kon niet anders dan op den ondergang van Bantam
worden gebouwd. ,Veel Chinesen ende andre zijnder tot Bantam, die
geerne tot Jacatra by ons waeren; dan de pangoran doet daerop uutter-
maten passen" ).

Van Dale geen spoor meer. Vreezende tusschen Coen en het vuur
van mogelijk uit Nederland nieuw aankomende schepen te geraken, gaf
hij de afsluiting van Straat Soenda, die hij tot dusver had trachten te
bewerkstelligen, op, en zond, langs Sumatra's Westkust, zijn schepen

1) IL, 555.
2) 1, 475.

eenn men en an vi

