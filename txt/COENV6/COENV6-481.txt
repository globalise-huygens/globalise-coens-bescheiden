13.
Beter
personeel.

COENS DISCOERS" VAN JANUARI 1614.             473

sondt, als daer te crygen sijn, ende dat onder voochdye ende opsicht van goede
opsienders, meesters ende matressen, want als die alhier alsoo geleert, gestiert
ende onder goede discipline opgetrocken werden, souden U. E. ende ’t vaeder-
landt daervan metter tijt goeden ende grooten dienst genieten.

Alsoo hoopen de heeren mayores tot dese saecken welhaest resolveeren
sullen, soo anders de saeke wel overleyt, gedebateert ende gegrondet werdt,
gelijck men gemeenlijck doet hetgeene apparentelijck voor oogen sien, sullen ’t
daervan hierby laeten, Godt biddende sijn genaede ende zeegen daertoe te
geven.

Maer wat de heeren in allen gevallen doen, soo bidde ter eeren Gods ende
liefden van den welstandt, dattet U. E. gelieven andere (de goede sullen haer
dit niet belgen) overhooffden ende hooge officieren te seinden, dan eenige tot
desen tijt toe wel sijn geweest. Het cost wat het coste, ’t sal de heeren wel
tienvoudich incommen, te weten, die deuchtsaem van leven, cloeckmoedich
ende groot van verstande sijn, voornamentlijcken die tot raeden by den E. heer
generael verordent worden, want in dit collegie ervaerentheyt van coophandel,
navigatie, justicie, den crijghshandel ende principalijck in saeken van staet
moet wesen ofte ’t en can niet wel gaen. De persoonen, die daertoe verordent
werden, eyschen oock niet contabel te sijn, te weten : noch commandeur noch
coepman, noch cappiteyn, noch schipper, want dien last alleene swaer genoech
ts, ende contable sijnde, altoos jalousie wart veroorsaect. D'electie van het ampt
van gouverneur generael, met colegie van raden van Indin is een loffelijcke
ende heerlijcke saeke, de titulen van raedt van Indin, sijn hier met den E.
heer gouverneur generael geconmmen, maer d'ampten sijn noch niet ten rechten
bedient. Daeromme is hoochnoodich, datter volck gesonden wart, want het
meer dan tijt is, dat de ampten van consulteeren, delibereeren ende resolveeren
onderscheiden warden van de executeurs; item ’t commandement van de
ohedtentie, want den eenen is bequaem ende hooghgebooren omme te regieren
ende commanderen, d'ander omme te executeren. ghehoorsaemen ende obe-
dieeren. welcke ampten hier by ons onder een warden ghemenght, hoewel den
anderen nochtans recht contrarie sijn. De schaede die U. E. door d'onervaeren-
heyt ende cleinen verstanden van veele geleden heft, is vutermaeten groot, doch
hoope, dat nu van de heeren daerinne versien sal warden, alsoo te met gewaer
sullen warden, hoe importante saeke in Indien by der handt hebben ende
datter geen voordeel en is, de bevelhebberen tot den uuterste penninck te
bedingen ende de persoonen indifferentement in hooge ambten te dringen ende
zetten tot groot naerdeel der Compaignie ende prejuditie van de waerdighe en
discouragie van de oude dienaers, die niet alleen om loon, maer oock eere ende
avancement dienen. Dient mede grootelijcx gelett, dat de persoonen verdeelt,

ermee en ef
