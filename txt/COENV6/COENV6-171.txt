DE VAL VAN JACATRA.                163

vonden) de aanteekening: sonder hierdoor te homologueren die
dingen: daer tck noch om, noch omtrent ben geweest’ ). - De naeste
vergadering" wordt gehouden 28 Mei, leggende voor Jacatra''; met
eenparige stemmen wordt tot de landing besloten, en om Jacatra tot
rendez-vous te houden sonder na andre plaetsen omme te sien, alsoo
dese bequaem geoordeelt wort, ende nieuwers geen sonder oorloge
soude connen begrepen worden", Men is dus van te voren zeker van
het succes; hoe men zoo boud spreken kon, zal blijken uit het relaas
van 't geen sedert Coens vertrek te Jacatra was voorgevallen,

Wanneer Coen aan dit relaas toe is, begint hij met de opmerking,
dat hij zijn terugkeer maar weinig minder kruit in het fort was dan bij
zijn vertrek, zoodat de oorlog meest met praetjens’ moet zijn ge-
voerd ).

Zoo was het inderdaad. De situatie was beheerscht geworden door
de verlangens eerst, de fouten later, van den rijksbestierder van Ban-
tam. Men herinnert zich dat deze, toen de Engelschen te Bantam, van
het vernielen hunner loge te Jacatra verwittigd, wraak wilden nemen
op de Nederlanders te Bantam, dezen had beschermd''; is te zeggen,
onder zijne macht gebracht ). Ook de bezetting van het fort Jacatra
wilde hij in zijne macht brengen en vervolgens het fort raseeren. In geen
geval wilde hij het in handen der Engelschen zien. Zijn gezichtspunten
waren: dat de handel te Bantam gevestigd moest blijven en niet verlegd
naar Jacatra, en dat hij te Bantam zelf de Nederlanders tegen de
Engelschen moest kunnen uitspelen en omgekeerd. Voor het oogenblik
schenen de Engelschen aan de bovenhand. De gevolgtrekking voor de
politiek van Bantam is niet ver te zoeken.

Sir Thomas Dale beheerschte den toestand volstrekt niet. Eigenlijk
waren de Engelschen op de Nederlandsche schepen afgekomen, niet op
het Nederlandsche fort. Een Engelsch rendez-vous hadden zij niet in
den zin. Het Nederlandsche fort wilden zij wel aan den regent van
Jacatra (coninck" alleen in Coen's verbeelding l) overlaten om het
te vernielen, mits deze vooraf verlof gaf tot den wederopbouw van hun
eigen vernielde loge. Vr men het hier over eens was wilden zij hem

1) III, 510.
2) 1, 460.
) Hiervr, bl. 15315.
