hm vr

Penia en,

36       AFKOMST EN JEUGD VAN COEN, - DE VAART OP INDIE.

Van der Haghen, Matelieff en van Caerden hadden moeten onder-
vinden, dat de Spanjaarden in de Molukken eene tegenpartij van
beteekenis waren geworden. Zij hadden in den jongsten tijd uit het
moederland geduchte versterking ontvangen. Ten einde het uitloopen
van nieuwe versterking te verhinderen besloten de Staten-Generaal
in 1606 tot eene blokkade der Spaansche kust in Europa. In 1606 was
zij opgedragen aan Daniel de Haultain, in 1607 aan Jacob van Heems-
kerck, die de Spaansche vloot niet alleen het uitloopen belette, maar
ze opzocht en voor Gibraltar geheel vernietigde (25 April 1607); hij
zelf liet er het leven. De O. 1. C. had deze Spaansche expeditie der
Staten-Generaal naar vermogen, met geld en schepen, ondersteund.
Haar eigen Indische vloot van 1607, 13 schepen sterk, stond onder
bevel van Pieter Willemsz, Verhoeff; een der opvarenden was de
jonge Coen, Men was nu in patria in verwachting van den vrede met
Spanje, en hoopte dezen te kunnen sluiten op den grondslag uti
possidetis. Daartoe was het gewenscht, zooveel mogelijk sterkten van
den vijand in handen te krijgen. Verhoeff had in last, Morgambique
en Goa te nemen en Djohore tot de vestiging van een sterk anti-
Malaka alsnog de hand te doen leenen. De aanslag op Mogambique
mislukte; die op Goa eveneens, en Djohore bleek niet te vermurwen.
Toch is deze reis van belang geweest, daar het gelukte te Hirado in
Japan  Firando noemen de onzen deze plaats, in navolging van de
Portugeezen - waarheen Verhoeff (onderwijl naar Patani opgezeild)
twee zijner schepen had afgevaardigd, eene factorij te stichten die
Jacques Specx tot opperhoofd kreeg (1609). Zoowel uit Japan als
(ingevolge de vroegere afspraken) uit China zou nu een geregelde
aanvoer van producten plaats hebben naar Patani, dat tot een inkoops-
centrale voor Oost-Azi werd ingericht. Daar evenwel de hoeveelheid
kapitaal die Verhoeff er kon achterlaten te krap berekend bleek te
zijn, leverde de regeling aanvankelijk de winst niet op die men er zich
van beloofd had,

Op Djohore bleek in het geheel niet meer te rekenen. Het
sloot 16 October 1610 zijn vrede met de Portugeezen, die wel
niet de verwijdering der Nederlandsche facteurs uit Batoesawer ver-
kregen, maar wel de volle zekerheid dat geen Nederlandsche verster-
king binnen het sultanaat zou worden toegestaan, Later geraakte
Djohore in oorlog met Atjeh, dat 6 Juni 1613 de sultansstad innam en
