DE VAL VAN JACATRA.                139

Gelijk het discours van Januari 1614 het program inhield van een
die zich gouverneur-generaal droomt, hebben wij in den brief van 26
Juli 1618 de verlangens voor oogen van een die het is geworden. Hij
toont echter geen haast het ambt te gaan aanvaarden, dat hem alleen
in de Molukken, door Reael, overgedragen worden kan. Dat hij daar
eene ronde zou moeten doen is buiten sprake: uitdrukkelijk was hem
opgedragen, vr het najaar te Bantam terug te zijn. De werkelijke
reden tot uitstel der Moluksche reis moet zijn geweest, dat hij voor
het oogenblik zich uit de Bantamsch-Jacatrasche verwikkeling niet kon
of wilde losmaken. Zij vormt alweder het hoofdonderwerp van den
eerstvolgenden brief, 29 September 1618 in 't Wapen van Amsterdam,
leggende ontrent Jaccatra'' geschreven.

Had het er in Juli naar uitgezien, of de pangoran van Bantam d'En-
gelsen verdreven ende met ons een eeuwich verbont gemaect hebben
soude", en of de koning van Jacatra, hoewel hij de liberaele aen-
biedinge van de plaetse tot een generale rendevous vry wat geretireert
hadde", dit alleen uit geldzucht deed en met geld zou kunnen worden
gewonnen, een geheel anderen indruk maakten de zaken thans. Die
het met Bantam aanlei kon niet met Jacatra vriend blijven, en omge-
keerd.

De pangoran leek met de Engelschen in geslagen vijandschap te
leven. Hij stelde hun vier eischen: nu zij een nieuw huis hadden, het
oude, dat zij nog niet ontruimd hadden, terug te geven; de 10.000 realen
die de Chineezen aan hen te kort kwamen, dubbel te vergoeden; de
vensters van hun bovenhuis, die op de straat uitzagen, dicht te metselen,
en hun opperkoopman door een ander te vervangen. Alleen in het eerste
der vier punten stemden de Engelschen toe. De pangoran dreigde hierop,
hun nieuwe huis te zullen raseeren; de Engelschen zonden veel volk
aan land en hielden strenge wacht. Ondertusschen werd Arent Maartsz.
over het nieuwe contract, dat Coen met den pangoran hoopte te kunnen
sluiten, aan de praat gehouden. De rijksbestierder, de koning en an-
deren toonden begeerte naar geschenken. Uit overweging dat zoo de
vriendschap meenens was, zij te meer bevestigd worden zou, zoo zij
onecht was, de lijst van grieven die hij Bantam eens te presenteeren zou
hebben, te sprekender werd, besloot Coen, de geeischte diamanten
want hiernaar ging de begeerte uit - te vereeren. Verscheyden andere

