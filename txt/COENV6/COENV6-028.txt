nn de
ee et Kite men kann La

te

EE Amer DT

men

20       AFKOMST EN JEUGD VAN COEN. DE VAART OP INDI,

van koninklijke ambtenaren onder een gouverneur-generaal, gevestigd
te Bahia, dat meer centraal gelegen was dan Rio, Bahia werd ver-
sterkt; een nevendoel der nieuwe inrichting was, te kunnen waken
voor de stipte invordering van de rechten der kroon. De eerste gou-
verneur-generaal bracht Jezuietenpaters mede, die het Christendom
tot ver in het binreland verbreidden. Een bisdom Bahia werd in 1551
opgericht, en honderd jaren later zou de Nederlandsche W. 1 C.
ondervinden, welke kracht de Portugeesche gemeenschap in Brazili
tegen ketters vermocht te ontwikkelen.

Het was van Malaka uit dat het Portugeesche waterrijk, dat wij
aldus in zijn ontstaan en beteekenis hebben leeren kennen, zijn invloed
in den Maleischen Archipel deed gelden,

Portugeesche schepen, in September 1509 uit Lissabon vertrokken,
kwamen, op zoek naar peper, in 1510 voor Malaka aan. Eerst goed
ontvangen, werden zij weldra volgens hun indruk op verra-
derlijke wijze bejegend. D'Albuguerque rustte te Goa eene strafexpe-
ditie uit; ter plaatse het overwegend belang van Malaka inziende, liet
hij niet af eer hij de stad zelve veroverd had (Augustus 1511). De
sultan week naar het eiland Bintang uit; later vestigde hij zijne resi-
dentie te Djohore,

Te Malaka vonden de Portugeezen specerijen aan de markt, maar
tot te hoogen prijs, Zij besloten daarom, ze zelf in het land van her-
komst te gaan opkoopen. In December 1511 zond d'Albuquergue
eenige schepen naar Banda; op de terugreis sloeg een dier bodems
uit den koers en kwam voor Hitoe, het noordelijk schiereiland van
Ambon. De Hitoeezen voerden toen oorlog met hunne naburen en op
hun verzoek verleende de kapitein, Serrao, hun zijne hulp. Dit vernain
de sultan van Ternate die zelf ook vijanden had: Tidore en Batjan,
en hij noodigde Serrao uit tot een bezoek, Zoo leerden de Portugeezen,
na het eiland dat de muskaatnoot, ook het eiland kennen dat de kruid-
nagel in den handel bracht (Ternate was toen hoofdproducent van dit
artikel, niet Ambon), De vrees van den sultan voor zijne naburen bleef
zoo groot, dat hij, in ruil voor hunne hulp, eenige jaren later den Por-
tugeezen den alleeninkoop van kruidnagelen toestond. Hij noodigde
hen zelfs uit, op zijn eiland een fort te bouwen, Een zijner nazaten,
die als Christen overleed, droeg op zijn sterfbed zijn rijk op aan de
