AFKOMST EN JEUGD VAN COEN. DE VAART OP INDI,        7

later, tot eene capitulatie met Turkije die onzen handel den toegang
verleent tot Constantinopel en de Levant (1612). De Guinees- en de
Brazielvaart beginnen mede in 1590. Van dat jaar af bezoeken Neder-
landsche schepen Pernambuco en Angola. Barend Ericksz., Enkhuizer
schipper, richt, na twee voordeelige reizen naar de Goudkust te hebben
ondernomen, in 1594 in zijn vaderstad een Guineesche Compagnie op.
De uit Antwerpen geweken groote koopman Balthasar de Moucheron,
nu te Veere gevestigd, onderhoudt in 1593 een levendigen handel op de
Canarische eilanden, dien hij in de volgende jaren zoowel naar Guinee
als naar Braziel uitbreidt, Nadat in 1598 op de Eilanden onder den
Wind in West-Indi zoutlagen zijn ontdekt, ontstaat daarheen een leven-
dige vaart uit verschillende Nederlandsche havens (met name Hoorn)
met wel 80 schepen per jaar; - met die zoutvaart laat zich smokkel-
handel op de Spaansche en Portugeesche bezittingen in Amerika ge-
reedelijk verbinden, immers deze blijkt gedreven te kunnen worden bij
oogluiking der koloniale autoriteiten zelve, steeds ontevreden over de
karigheid waarmede het moederland in de behoeften dier nederzettingen
voorziet, Een gedeelte der kust van Zuid-Amerika, tusschen de mon-
dingen van Amazonerivier en Orinoco, blijkt niet door Spanjaarden of
Portugeezen te zijn in bezit genomen; op die ,Wilde Kust" gaan zich
in 1595 Zeeuwen vestigen,

Deze geheele vaart door de Straat, op Guinea en op Amerika, is
particuliere onderneming. Den vurigen calvinist Willem Usselincx is het
niet naar den zin, dat de vaart op de West niet bij uitsluiting aan eene
geprivilegieerde Compagnie wordt opgedragen, die landen veroveren,
volksplantingen stichten, de ware leer verbreiden kan, zoodat in verre
gewesten nijvere calvinistische gemeenschappen ontstaan die den vader-
landschen handel voeden kunnen. Het nieuwe geloof moet toonen tot
denzelfden kolonisatorischen arbeid in staat te zijn dien Spaansche orde-
broeders met geluk in dienst der paapsche afgoderij ondernemen. Deze
denkbeelden zijn bij den leidenden staatsman der jonge Republiek,
Johan van Oldenbarnevelt, steeds op verzet gestuit. Eene O. 1, C, heeft
hij tot stand gebracht, omdat zonder krachtige organisatie de Oostinje-
vaart geen winst zou hebben opgeleverd en dus niet in wezen zou zijn
gebleven: de vaart op Amerika evenwel hield zichzelf gemakkelijk in
sland. Verovering van Spaansche kolonin achtte hij een verkeerd ge-
steld doel voor een staat die op weg scheen zijn onafhankelijkheid door
