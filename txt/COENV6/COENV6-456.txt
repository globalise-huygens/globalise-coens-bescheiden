448                                              BESLUIT.

aangewezen reeds tot de man gewend, die het opperste beleid weder
aan zich zal trekken, In 1631 was Antonio van Diemen commandeur
der retourvloot naar Nederland. Daar wordt hij, bij zijn terugkeer naar
Indi, bij acte van 12 Februari 1633 tot opvolger van Brouwer bestemd,
en op nieuwjaarsdag 1636 zal hij optreden; de man die Malaka doet
forceeren, op wien Rijklof van Goens zal volgen, die Colombo vermees-
tert, en Speelman, die Makasser bedwingt en de verovering van Java
inzet. Coen in 1587, van Diemen in 1593, van Goens in 1619, Speelman
in 1628, zulke reeksen van talenten werden toen in Nederland geboren.

Den eersten en grootsten van dit viertal te doen kennen is het doel van
mijn schrijven geweest. Niet, hem te verschoonen: de schaduwzijden
van karakter en gedrag meen ik te hebben vertoond. Zwaar is de ver-
antwoordelijkheid, moeilijk het werk, groot het gevaar van wie macht
begeeren. Macht vestigt zich nooit zonder onmacht te breken, en daarbij
wonden te slaan. Wij, die slechts te heelen hebben, mogen nimmer ver-
geten, dat zonder den held dezer bladzijden Nederlandsch-Indi niet
zou bestaan. Door het een taak op de schouders te leggen waarvan hij
noch den omvang meten noch de toekomstige ontwikkeling beseffen kon,
maar die de onze niet zou zijn geworden zonder zijn initiatief, heeft
hij het leven van het Nederlandsche volk verruimd; noodzakelijke voor-
waarde, opdat het zou kunnen worden veredeld. Zoo wij door hem ook
smaad dragen, wij kunnen dien uitwisschen, en beschoolmeesteren
hem niet. In hem brak, om zijn eigen woord te bezigen, naar
alle kanten wasdom uitâ€™, ook naar zijden die wij niet bewonderen.
Ware daarom de wasdom beter uitgebleven, of versmoord 2 Niemand,
die waarlijk leefde, zegt ja. De enkele lettergreep van 's mans naam
is onder de zeer zeldzame die in Nederlandsch geslacht na geslacht eene
trilling te weeg brengen: Coen,
