10       AFKOMST EN JEUGD VAN COEN. DE VAART OP INDI.

rooversbedrijf heeft tijdelijk in haar handen gebracht het kostbaar maar
niet meer maagdelijk terrein van Brazili, waar een reeds gezeten
bevolking van Europeanen, die alleen door een talrijke immigratie van
Nederlanders te bedwingen ware geweest, haar niet duldde. De van
haar voorgangster, de Compagnie van Nieuw-Nederland, overgenomen
pelterijhandel bracht haar in aanraking met een gebied van onvergelij-
kelijk gunstige ligging en van rijke belofte voor het volk dat zich er
vastzetten zou, maar de Nederlanders hebben dat volk niet willen wezen.
Zij hadden thuis wat zij begeerden. Ook zonder den overval van Karel
IH in 1664 zouden de Engelschen, tienmaal sterker in getal, de Neder-
landsche bevolking in Amerika spoedig overwoekerd hebben, Voor de
tweede W. I. C., die in 1674 den boedel der eerste overneemt, blijft de
mogelijkheid over, eenige handelsstations te exploiteeren en eenige
tropische plantagekolonin tot ontwikkeling te brengen.

Als koloniseerende mogendheid in eigenlijken zin is Nederland niet
geslaagd en kon het niet slagen. Zoo het zich niettemin een imperium
in den Maleischen Archipel verworven heeft, is dit kunnen geschieden
wijl hierbij van geen eigenlijke kolonisatie sprake behoefde te wezen.
Er behoefde geen oudere Europeesche bevolking van geheel afwijkend
nationaal type te worden geabsorbeerd, zooals noodig ware geweest om
een Nederlandsch Braziel te doen ontstaan, of tegen een in getal over-
machtige jongere Engelsche volksplanting te worden opgetreden, zooals
noodig ware geweest om Nieuw-Nederland te behouden. Voor het slagen
in Oost-Indi was noodig maar ook voldoende, de maritieme overmacht
te bezitten zoowel op de Spanjaarden en Portugeezen die er den handel
hadden gemonopoliseerd, als op de natin die er naast de Nederland-
sche als monopoliebreker optreden konden: de Engelschen, Franschen,
Denen. Die maritieme overmacht te verkrijgen en geruimen tijd te be-
houden is niet boven onze kracht gebleken, en een doortastend man heeft
te juister tijd van die overmacht een doeltreffend gebruik gemaakt.

Toen Nederland de Oost bereikte vond het er Portugal en Spanje in
eene possessie die nog maar bij decennin telde, Zij waren er (juist als
de Nederlanders nu) door eene handelsstremming heen gelokt, in de
