INDIE IN 1627.                              387

die namens hem in 1623 en 1624 aan het hof te Karta verschenen ),
hadden alleen in last, op geregelder rijstlevering in de kustplaatsen
aan te dringen; de oorlogstoestand op Java veroorzaakte daarin groote
vertraging. Toen het gezantschap van 1624 aan het hof kwam, was juist
West-Madoera den Mataram in handen gevallen; de overwonnen vor-
sten en grooten werden binnen: Karta ter dood gebracht. De penambahan
verzocht den bijstand van Nederlandsche schepen tot het insluiten van
Soerabaja; was de stad gevallen, soud syne Majesteyt ons een vrypas
verleenen, dat alle prauwen ofte groot vaertuich, dat by ons verovert
werde, goede prijs van ons sou wesen; dan soo daer eenige groote per-
soonen gevangen wierden met eenighe juwelen ofte goudt en silver ofte
contanten, souden gehouden wesen syne Majesteyt te behandigen"' ).
Over diergelijke zwaarwichtige zaken, verontschuldigde zich de opper-
koopman Vos, had hij geen last, te onderhandelen.

In 1625 viel Soerabaja zonder Nederlandsche hulp, en nam de
panambahan den weidscher titel van soesoehoenan aan. Hij vermaande
Bantam tot vrijwillige onderwerping, en toen deze niet volgde, noo-
digde hij in het begin van 1626 de Carpentier tot gemeenschappelijke
verovering van dit sultanaat uit. De Carpentier hield zich doof. Een
gezantschap, dat hij daarop in den zomer van 1626 naar het hof te
Karta zond, werd niet ontvangen.

Coen's eerste brief naar patria, sedert zijn vertrek op 19 Maart 1627
geschreven, is gedagteekend van Ilha de Mayo, een der Kaapverdische
eilanden, den 15den April. De uitgeloopen vloot, uit de schepen Utrecht,
Vianen, Wapen van Hoorn, Leeuwin, Texel, Galias en Kemphaen be-
staande, was namelijk, ter ontlossing, van twee gehuurde fluiten ver-
gezeld, die van Ilha de Mayo terugkeerden ). Coen's een dezer fluiten,
't Huys van Nassouwen, medegegeven briefje zou voor ons van geen

1) In 1623 nogmaals de Haen; in 1624 de opperkoopman Jan Vos (De Jonge V,
p. LXVII).

2) De Jonge V, 53,

3) De fluiten, die op Ilha de Mayo gingen zout laden, namen een gedeelte der
lading van de Compagnie's schepen over, opdat deze minder zwaar zouden liggen.
Bij de Kaapverdische eilanden gekomen, zouden de schepen iets meer ruimte voor
lading hebben wijl dan een gedeelte der victualie verteerd was.
