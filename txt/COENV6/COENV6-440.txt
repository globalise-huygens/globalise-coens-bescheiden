432              TWEEDE BELEG VAN BATAVIA.

Generaal en Raden was ingewonnen, Over de uitvoering vermeldt het
Bataviaasch dagregister:

. Des morgens vroech heeft men alle de vuirwercken, granaten ende
pickcransen wel doen claermaecken; ondertusschen sijn de soldaten
uyt het casteel naer de ronduytenâ€™) gemarcheert by troupkens van
3 a 4 man ende sonder eenige wapens ofte musquetten, omme den vyant
niet te waerschouwen. Insgelicx sijn de borgers mede gecommandeert,
oock een partye Chinesen, Alle het geweer wiert stillekens in cleyne
schuytgens ofte prauwen achter onse reduyten ingebracht. Dit duerde
tot ontrent de clocq n uren op den middach, doen d'onse heel claer
waren. Mit dat de clock sloech was den aenval in deser maniere:

Eerst een partye van varent volck met granaten ende vierwercken,
die soo onversaecht aenvielen dat het een wonder was, daerop date-
lijek tot ontset de soldaten, mosquettiers ende Chinesen, aen 2 par-
thijen. Over de eene parthije was als opperhooft d'heer Antony van
Diemen, raet van Indien, d'ander den capiteyn majoor Adriaen Anto-
nisz. Door het gedurich schieten ende stout entr van d'onse is den
vyant op de vlucht geraeckt, zijnde naar ons geadviseert is ontrent
8000 sterck. Datelick den brant aen alle canten in des vyants werck
gesticht, doch alsoo d'onse sagen dat den vyant vast byeen vergaerde
ende onse parthye maer ontrent 4 a 500 man sterck was, sijn weder
nae de stadt geretireert, Doch alsoo den brant niet voortginck alsmen
't gemeynt hadde, sijn van dien avont heel sterck weder in 't voor-
schreven werck met hare vaendels gemarcheert, daerin d'heer Gene-
rael euvel tevreden was, Men seyt datter by den vyant wel 300 sijn
doot gebleven ende by onse natie niet meer dan 2, ende eenige swarten
en Chinesen doot ende gequetst; bequamen een metalen stuck geschut,
piecken ende bassen, Des nachts heeft den vyant alles weder gere-
pareert dat verbrant was ende dat onder een vreesselicken slachregen
die meest alle het vuyr uytblusten.

Op dato cregen tydinge van een borger met syn sloupe comende
van Angier, dat Jacques Specx, raet van Indien, met 't schip Hollandia
ende 3 jachten in de straet Sonda was, ophebbende 600 coppen die
alhier wonder wel te passe quamen.

19 September sijn alle vuirwercken belast claer te maecken om een

1) Redouten,
