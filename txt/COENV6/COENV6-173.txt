DE VAL VAN JACATRA,                165

wel gedurig meer benauwd: den 24sten hadden de Engelschen op ver-
zoek van den regent de hoeveelheid geschut die zij hem ter beschikking
stelden verdubbeld, en in den nacht van 28 op 29 Januari werd een
brug over de rivier geslagen. Alles scheen nu tot den storm gereed.
Den 29sten eischte Dale het fort op, met aanbieding van lijfsbehoud.
Nog altijd kwamen er briefjes van van den Broeck; nu heette het, dat
de regent zijn eisch tot 5000 realen had teruggebracht. Van Raey deed
eindelijk een bod: 2000 realen. Maar nu werd van den Broeck, gebon-
den, onder den wal van het fort geleid, en riep van Raey toe het fort,
dat anders bestormd zou worden, bij verdrag over te geven.

Er scheen nu niet aan. te twijfelen dat de regent en de Engelschen
het voor het oogenblik eens waren, en van Raey ontzonk de moed.
Hij begon met de Engelschen te onderhandelen en 1 Februari kwam de
capitulatie tot stand. Het fort (met bezetting, geschut en krijgsvoor-
raad) zou aan Dale, de koopmansgoederen en juweelen den regent
worden overgegeven. De bezetting zou zich op een vaartuig, door de
Engelschen tegen betaling te leveren, naar de kust van Koromandel
mogen inschepen; van den Broeck en de andere gevangenen zouden
door den regent worden uitgeleverd, en met de bezetting vertrekken.
Zijn persoonlijke bezittingen zou ieder mogen behouden. Ten volgenden
dage zou de overgave van fort en koopmansgoederen plaats hebben.
Nauwelijks werd dit in het fort bekend, of alle tucht ging te loor; kisten
en koffers werden opengebroken; ieder eigende zich toe wat hij meester
worden kon.

Op dit oogenblik trad Bantam, dat zich de geheele maand door van
alles op de hoogte gehouden had, tusschenbeide.

Toen, in den vroegen morgen van den 2den Februari, de maatregelen
van uitvoering beginnen zouden, zag men op den linkeroever der Tjili-
woeng, tusschen de Engelsche batterij en de Engelsche schepen in,
eenige duizenden Bantamsche krijgslieden opgesteld, aangevoerd door
den sjabandar van Bantam. Onder bedreiging met een overval der
Engelsche loge te Bantam verbood de sjabandar de overgave van het
fort, en eischte van den Broeck en de zijnen op. Dale verloor te eenen
male het hoofd en vluchtte in een bootje naar zijn schepen. De regent
moest van den Broeck en de zes anderen uitleveren; de sjabandar
slaakte hun boeien en zond hen naar Bantam op. Aan de Engelschen
werd verlof geweigerd, hun geschut weder in te schepen. Bevreesd voor
