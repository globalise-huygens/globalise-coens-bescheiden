462                          10 SEPTEMBER 1619

toen er een uitdrukkelijk bevel afkwam, dat voortaan van Cheribon
geen enkel schip met levensmiddelen meer naar Jaccatra mocht varen,
voordat deze order door den Koning van Mataram zou worden her-
roepen, op straffe van als rebel tegen den Koning van Mataram te
worden beschouwd De Koning van Cheribon heeft geantwoord, dat hij
aldus zou handelen. Daardoor komt het, dat ik niet naar Jaccatra ben
gegaan. Naar aanleiding van de schipbreuk van die Hollanders heeft
de Koning den gezant van Mataram nu gezegd, dat die gestrande Hol-
landers niet gekomen zijn om iets te kopen, maar dat zij als gezanten
van Uwedele kwamen om hem te vragen en met hem te bespreken,
wat de Koning van Mataram besloten heeft betreffende de Hollanders,
die in Mataram gevangen zijn, of hij deze uit vriendschap of tegen
losgeld wil vrijlaten. En daar hij op voet van vijandschap staat met
Hoeloebalang ), waagt hij het niet hen naar Japara te zenden, Dit alles
heeft de Koning van Cheribon met den bovenvermelden gezant van
Mataram besproken, er aan toevoegend, dat het niet zeer hoffelijk
en trouwens onredelijk is een gezant vast te houden, welken men in-
tegendeel behoort te beschermen: daarom gaf hij hem een ander schip
om te vertrekken met de Hollanders. Hiermede hebben wij alles ge-
daan, waartoe wij verplicht waren. De Hollanders echter wilden gaan
kopen, waarvoor zij gekomen waren, waardoor de Koning tegenover
den gezant van Mataram in gebreke zou blijven. Zij komen immers
slechts om te kopen. Dientengevolge heeft men hun belet veel zaken
te kopen: aan den eenen kant, omdat hier al bevel uit Mataram
gekomen is, zooals vermeld, en aan den anderen kant, omdat de Hol-
landers, die aan niets anders denken dan aan hun inkopen, misschien
wel vijf of zes dagen zouden dralen, zodat intussen uit Mataram een
bevel zou kunnen komen de in Cheribon aanwezige Hollanders uit te
leveren. In dat geval zou de Koning zich den Koning van Mataram tot
vijand maken, als hij hen niet uitleverde, en zich Uw vijandschap op
den hals halen, indien hij hen wel uitleverde, daar hij steeds over land
heen en weer reist naar Mataram. Om niet in deze onzekerheid te
blijven verkeren heeft de Koning van Cheribon hun bevolen spoedig
te vertrekken. Maar de Hollanders, die niet begrijpen, waarom het
eigenlijk gaat, zijn hierover zeer verontwaardigd en zeggen, dat er
toch niets aan de hand is, Doch alle narigheid zal op henzelf neerkomen
en op den Koning van Cheribon als zij te lang blijven. Want wanneer
