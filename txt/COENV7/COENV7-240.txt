224                    27 NOVEMBER 1616

soude, onder corectie, niet connen schaeden, dat UE. by tyts yemant
geliefte te senden omme de gelegentheyt der plaetse ende persoone te
leeren kennen, daeraen my eere ende vriendtschap sal geschieden.

Wat in toverleveren van U.E. missive neffens de 2 roers, want de
reste noch inde schepen was gebleven, gepasseert is, sal UE, per de
naest commende schepen in tlargo aviseren, dan achte, UE. tselver
mondelinge van d. h. Doensen verstaen sult, want ditto hebben daernaer
voor de Majt. geweest, daer de bitcharinge ende het intercesseren voor
den Ambassadeur verstaen ende gehoort hebben, daeraen my gedraege.

Wt 2 Javaensche joncken hebbe gecocht ontrent 300 a 350 picol peper,
dat buyten de schepen sullen leveren a 4V, rIn. het picol, binnen 8
daegen sullen affdryven. Soo noch eenige can becommen, sal U.E. ordre
volgen ende niet naerlaeten, soo ver de contant streckt, alles op te
coopen. UE. gelieve te weten, datter groot onderscheyt is tusschen onse
ende der Javaenen peper, want ons de swaere is ende thaere t'uytschoot
ofte lichte, tensy se selffs van die van boven commen ruylen, want niet-
tegenstaende tverbot van den Coninck laeten daeromme niet te wannen,
hadde plaets gehat, soude alle den peper doen wannen hebben, dat
nu door gebreck van tselffde naergebleven is. Soo noch een partye ge-
cocht wert van 4 a 500 picol van de Javaenen, daermede blyft er weder
niet een reael van 8en by de logie, derhalven, soot can geschieden, ge-
left ons te versien met een kist ofte minder ).

Hier syn 2 joncken van Gresse, die haer peper niet vercoopen en
willen a 6 rln. per picol, dat te veel buyten de marckt is, naer tgoet is,
sy hebben ontrent, soo seggen, 3 a 400 picol. Aen deselifde syn ten
achteren, soodat daervan den commandeur Doensen schryve, ofte ge-
raeden vint, wat van der hant synde, midts betaelende ofte op de schult,
aen te tasten, daernaer ons sullen regulleren.

Op tstuck van de Chinese joncken sal U.E. ordre volghen, hadde soo
veel gehat, soude naer gelaeten hebben, den raet van de respective
schepen in dien tyt tselfde voor te houden. Ick en twyifele niet, daer
sullen dit jaer 3 a 4 joncken comen, die ons ten minste 300 last ofte
daerontrent sullen vergaeren, den tyt sal leeren.

Van Andregiri, soo verstae uyt schryven van den coopman Caesen-
broot, dat het een verlooren ende niet veel beter reyse sal wesen, want
tot noch toe geen picol peper ontfgn. en heeft. Den Coninck, die wel
den meesten cooper is, presenteert te bethn. in padi, slaeven ende gout.
