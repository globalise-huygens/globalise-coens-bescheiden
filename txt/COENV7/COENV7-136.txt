120                         15 Juni 1616

Dese rovers van Jambij gaen met eenige prauwen jaerlicx omtrent
Bantam, Jacatra ende wel tot Cheribon op den rooff, hebben dit jaer
in April passado over de 15 persoonen aldaer becommen. U.E. begheeft
hem somwijll (excuseert mij) wat licht op de vaert tusschen Banth, ende
Jacatra, dat wel dient geexcuseert, want cen ongeluck naergaende is,
derhalven ghelieve U.E, dese waerschouwinghe niet te licht te achten,
maer (als commende van eene dusdanighe, die synnen schuldigen plicht
sulxs medebrengt) te behertighen, opdat naermaels UE. ofte iemant
(daer Godt ons t'same voor behoet) gheen dierghelycque over en compt,
als voor dese met de prauw is gheschiet, die tusschen Bantam ende
Jacatra wert ghenoomen ende alle t'volck ghedoot, vuijt geseijt den
prauwman, die noch presentlick binnen Palmban is, soo van diversche,
jae selffs van die van Palmbam, verstaen hebbe, derhalven sal U.E.
den ghroote beest van Bantham ') over de beschuldinghe gelieve te
absolveeren, alsoo in tselffde geen schult te geven en is,

Aen den Coninck van Palimban hebbe in April passado een schencka-
gie gesonden, aen de Magt. segge door syn ambassadeur ofte outassangh,
die aen dese Coninck was seyndende, versocht aen de Magt. dat tot
Palinban soude commen vermeyden, dan desen schynt soo stout niet te
wesen, dat van honck wilt, insonderheyt den ouden, den jongen Coninck
hadde syn prauwe al claer doen maecken omme derwaerts te trecken
omme syn schoonbroeder (want met de suster van Palimbanghe getrout
is) te gaen besoecken, dan hem overviel eenighe siecte, daermede de
reys (tot contentement van den ouden) gestaeckt wert. Het schynt, hoe
wel goede vrunde schijne te wesen, heel voor den Palimbander bevreest
syn, segghe dan, hebbe hem een geschenck gesonden van 6 a. root laken,
2 stucx witte percalles ende een stuck groot damast, neffens eenen brieff
int Malleijs, hem congratulerende vuijt onsen Capitheyn Moors naem
ende alsoo de gesanthen hier eensdeels quamen omme roers te coopen,
adviseerde do. Magt. soo eenighe schepen quamen ende een roer conde
becommen, soude de Magt. daermede versien, moste voor dit mael meer
op t'goet hert sien als opt present ende andere Javaensche complc-
mentes, daer hem mede begaeffde, Ditto Palimbanders werden dagelicx
verwacht, met dewelck antwoort ben verwachtende. Van ghelijcken
hebbe een stuck fluweel, 2 hoeden ende 2 a 3 cleetgiens aen eenighe
cooninghen van de Manancabers gesonden, omme dat goede partije
peper metten eersten mochten affseynden, soodat meede niet en becom-
