12 SEPTEMBER 1619                              467

tegen met onbeschaafde lieden te verkeeren, welke alleen hun eigen
belangen verstaan.

Uw negen vermiste Hollanders zijn hier aangekomen. Ik heb alles
gedaan wat ik kon, de groote dankbaarheid indachtig, die ik Uwe
Genade verschuldigd ben. Want (Gij moet niet vergeten, dat de
gezant van Mataram reeds bijna twee volle maanden hier is zonder
tot nu toe te vertrekken. Terstond heeft hij met de edelen van mijn
raad onderhandeld om te bewerken, dat ik de vermelde Hollanders
zou vasthouden. Ik heb steeds geantwoord, dat het niet hoffelijk zijn
zou, noch van goede trouw getuigen, lieden, die als afgezanten komen,
vast te houden, aangezien deze bovenvermelde Hollanders in opdracht
van Uwe Genade tot mij gekomen zijn met de bedoeling van mij de
beslissing te vernemen van den Koning van Mataram, of hij namelijk
de Hollanders, die in Mataram gevangen zijn, uit vriendschap wil vrij-
laten of tegen losgeld. Ik heb het aldus voorgesteld om den lieden van
Mataram geen gelegenheid te geven deze negen Hollanders vast te
houden. Bovendien heb ik gezegd, dat zij niet gekomen waren om iets
te koopen, doch zich uitsluitend in opdracht van Uwe Genade naar
mij hebben begeven. Daar deze menschen evenwel alleen maar aan
hun persoonlijke belangen denken, hebben zij mij terstond verlof ge-
vraagd om inkopen te doen. Ik heb hun deze toestemming met een
zeer bezwaard gemoed gegeven, aangezien ik reeds bevel van den
Koning van Mataram gekregen heb den Hollanders niets te verkopen
en hun geen enkel schip met levensmiddelen te zenden. Nu laat ik het
geheel aan het inzicht en verstand van Uwe Genade over te oordeelen,
waarom ik aldus zou handelen, indien het niet ware krachtens uitdruk-
kelijk bevel van den Koning van Mataram. Uwe Genade beschouwe
mij dus niet als zijn vijand; ik ben immers niet vrij meer te doen, wat
ik wil. Ik was van plan (den Hollanders) hier gratis een schip te geven,
maar Uw landgenoten weigerden dit van mij aan te nemen en hebben
er een voor 40 pardoes gekocht van een Chinees, dien ik hiertoe ge-
machtigd heb. Ik geloof, dat zij ontstemd zijn over mij, doordat zij
noch de oorzaak noch den grond bevroeden, waaruit alles voortspruit,
Uwe Genade zal het nu wel ongeveer weten. Ik verzoek U dringend,
zoolang er geen vriendschap met Mataram zijn zal, geen enkelen Hol-
lander hierheen te zenden, om te voorkomen, dat de Koning van
Mataram mij in gebreke kan stellen en zoo een aanleiding vindt om
