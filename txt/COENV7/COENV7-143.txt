30 Jun 1616                       127

en staet, slaet den Coninck den boel toe, nemende t' hoopken naer hem
met wijff ende kinderen, eenige van de adel stervende, doet den Coninck
van gelycken, soodat al voor den Coninck rapen ende schrapen, de kin-
deren mogen niet erven, hier en syn geen notarissen noodich omme tes-
tament te maecken, want all gemaect syn. U.E. heeft te considereren,
ofte sulcken volck eergierich is omme grooten handel te doen, men
mocht segghen, dat de Portugesen hier sulcken handel drijven, dat was,
doen de Manancabers affquamen, mede ist een ander insien met haer,
alsoo alle dingen haer gadengh is, de fergatte, soo wanneer gheen peper
connen becommen, coopen eenighe Chinnesz. waeren als grove ende
fijnne schotels, pannen, goutdraet ende andere rommelinghe, voeren
mede van hier veel olifantstanden, dat ons alle niet dienstich en is. Die
op 28en deser alhier is gecommen, hadde over geen 20 corghe cleeden
in, was hier meest gecommen omme den peper van de ambassadeur te
haelen, die innegenoomen heeft, synde omtrent 150 picol, de reste van
syn ladinghe was Chinnese waeren van panne ende schotels, de chindes
van 5 asta vercofte 3'5 picol, gorge van 10 asta 3 pol., de balatios 6 picol,
de witte bafta ofte rambotingh 7 pol. d'corge, dit noch meest in man-
gelinghe van Chinnesche waeren. Op dese fergat wert buijten met de
boots ende roychaloupe gewacht, waervan alle vrij tuighe verwachte.
Soo do, ontsnapt, dat licht can geschieden, want 5 plaetsz. sijn, daeruijt
loopen can, soo verhoope, dat de chaloupe Cleen Vlissingen in den mont
sal loopen, die aen de houck van Andregirij leyt, als vooren verhaelt,
den tijt sal leeren,

Op heden is alhier gearriveert een galia (is een slach van prauwe,
die wttermaten seer sijn beroijt), die gheleden 8 dagen van Mallacca
conde vertrocken syn, daerbij verstaen (als bij de voorgaende), dat een
galiotte (daer den soon van den Capt. van Mallacca op soude wesen)
8 dagen voor haer was vertrocken, dierhalven verwonderde haer, dat
alhier noch niet was gearriveert, willen alhier (soo ditto galiotte compt,
dat niet en verhoope, want ghoede wacht buijten gheordonneert is) een
looge maecken ende tot dien fijne was den soon van den capt. selffs
gecommen omme sulcx aen den Coninck te versoecken, dat haer niet
en sal weygeren, soodat schynt haeren stapel hier te willen maecken,
mede verstaende twee schepen, wt China gecommen, aldaer leggen ende
verwinteren ofte soo sijt noomen hivernaer ), segge, dat geen schepen
dit jaer naer China sijn ghegaen, het waere een ghewenste saecke de
