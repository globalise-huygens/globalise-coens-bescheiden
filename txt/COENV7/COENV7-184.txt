168                       25 Juut 1616

cant ende 40 voeten lanck om de galerije van 5 voeten breet aen ijder
sijde van thuijs daerop te maecken, soodat het huijs 30 voeten buijten
de muijren wijt wesen sal, daenrtoe wij om de kasijnen ), poorten als
andersints te maecken, van noode sullen hebben omtrent 100 stucx, die
Uwe Ed. ons mette cerste schepen gelieft toe te senden, opdat door
versumenisse ons werck, gemetselt sijnde, nict ter needer comt te vallen
ende lange onder handen comt te blijven.

Mijn dunckt onder correctie van een beeter gevoelen, dat de Heeren
Mrs. niet weijnich gelegen is, dat dit eijlant wel gepeupleert wert om
de vruchten jaerlicx te mogen versamelen, daerover niet ongeraetsaem
soude vinden, dat Uwe Ed. de schepen, gaende naer Solor, last ende
ordre gaeft om soo veel slave, dic ick verstae aldaer soo wel aen de
buijten- als binnencant tot een civijlen prijs ende in abondantie te be-
commen sijn, als men eenichsints bergen con. Deselve souden hier aen de
getrouwde burgerije tot goede avance van de heeren Mrs. in betaelinghe
haerer maentgelden ende foulie vercoft connen werden ende soude een
goet beginsel wesen om de getroude dese beth. van cleeden, daer se
geen dienst ofte wech mede weeten, wat aengenaemer te doen smaecken
ende meerder lust baren om vruchten te plocken.

Soo Uwe Ed, aldaer ofte tot Jacatra een pont ofte schouwe de Chine-
sen om te maecken condt aenbesteeden, deselve soud ons in tversamelen
van de materialen goede diensten doen, want wij hier t' einde roeijtuijch
sijn. Alle onse forten ende garnisoenen alhier en brengen sulcken schrick
onder de Bandanesen niet, als de twee fregatten doen ende besonder
in dese gelegentheijt, dat sij Poutewaij quijt geraeckt sijn, twelcke als
een baecke de joncke, vuijtter zee comende, gedient heeft ende aenge-
daen hebben, eer de onse in tfort Nassou daervan bewust conde wesen
ende om de waerheijt te seggen, daer is geen bequaemer montstuck om
de Bandanesen te thoomen als roeijtuijch, want sij met een capesson )
ende wreet montstuck bereeden moeten wesen, soot anders geoorloft
is wt gepasseerde exempelen yets van taenstaende te oordeelen. Der-
halve Uwe Ed. sal gelieven, vermits de fregatten voor een jaer noch
bastant sijn te vaeren, te versorgen dat wij tegens dien tijt met bequaem
roeijtuijch versien mogen worden, Uwe Ed. sult de onbequaemheijt van
de regatten ut de medegaende schippers wel comen te verstaen ende
onderrecht worden om aen de Hrn. Mrs. te schrijven, hoe se gemaeckt
dienen te wesen.
