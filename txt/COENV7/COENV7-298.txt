282                    25 SEPTEMBER 1617

gheen cleede meer aff te seijnde sonder den tol te betalen, gelijck als
de portugese doen (hier hadde wel naerder interpretatie gedient, dan
de plaghe ende quade tijdinge commen altoos vrouch genough) ende
viel weder op sijn, want twas chere Jambij, dit chere Jamby mocht wel
soo veel in hebben, dat hem chere Hollande wel mocht te baet commen.

Ditto magt. heeft my daernaer door Qeckien ') doen aenseggen, wat
aengaet den tol van de cleede, dat ons die tot noch toe niet alfgenomen
en heeft, is wt cortoijsie geschiet, daer genouchsaem te verstaen heeft,
wat voortaen syn meynighe is (ten sal misschien maer wesen van de
cleede, die aff gaen ende niet, die op commen, iek duchte anders). U.E.
ghelieve ons te adviseere, hoe ons daer inne draghen sullen, by gevalle
tselffde begeerde teffectueere. Ick ben sekerlijck geinformeert, dat niet
als den tolex werck is, want beelt hem ongetwijffelt in, dat dit de rechte
middel is, waeromme wij de plaetse soude verlaten ende soo de magt.
ons soo veel laste op den hals can legghen, als hij wel is radende, onge-
twijffelt meyne, dat het volghen sal ende als dan meyne een open baen
voor sijn Chinese joncken te hebben, want susteneert, dat soo langhe
de Hollanders hier sullen wesen, de Chinese haer sullen ontsien hier
te commen, omme tghene haer aengedaen, hij staet meer op syn eijghen
welvaert als op tghemeen (hoe wel tsijn qualijck soude wesen), noch-
thans weet den oude sulcke gehoonichde reede voor te legghen, dat se
staen grijpen, daerenboven gelooft de magt. datter niemant in Jambie
en is, die de welvaert beter beherticht als den supliant, daer door meer
als te veel gehoors heeft, den olden can niet gelooven, ofte de Chinese
sullen toecommende jaer commen ende hij sustineert contrarij, daer
misschien wel wat aen is, geloof mijn heer, dat se ons meer vresen als
beminnen.

De voyage van Andregirij mocht dierhalve wel blijven steecken, want
niet en achte, U.E. raetsaem soude vinde soo een sware tol in te voere,
daer geexcuseert can werden, by aldient maer en is van de cleede, die
affgesonde worden, mits voortaen tselfde in de schepe latende, oock
cant geschiede, dat haer cargesoen selffs mee sullen brenghen, jae omme
de comptoire te versien, dat Godt gheve.

Hierneffens gaen 3 missive responsive op die van U.E. te weten een
van de oude, jonge coninck ende cappn. moor, wat den inhout is, wete
niet seker, dan achte meer met compliementes ende minta minta ')
geaccompagneert sullen sijn als een goede aenbiedinghe omme ona
