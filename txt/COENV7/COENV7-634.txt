618                           1 Jurr 1620

delycken gevolge soude syn tot den welstandt ende versecckeringhe
van den standt alhier, alsoo alle dese omleggende mooren haer daer
op vermoedigen ende wel vrijuijt derreven seggen, dat sij soo wel
mannen sijn, als de bandaneesen, daer haer de Ternatannen, loeheesen
ende cambelleesen dagel. seer naer stellen met fortificeren, ja seggen
recht wt, dat sij de wapenen jegens ons in de hant willen nemen, daer
der Javansen instigatie niet weynich tce en helpt.

Binnen 5 off 6 dagen naer datum deeser meynne mede aff te vaer-
digen de jachten den Arent ende Jortan omme nevens de joncke den
Dolphijn op de joncken te passen, van Banda comende, twiffele niet,
off, Godt ten voorsten, sullen yets opdoen. Iek ben oock van meijninghe,
soo haest den Neptunes versien sal wesen, die op de Javanse joncken
by oosten Madura te laten passen, alsoo ick presumeere, dat eenigc
uyt vreese wel dien cours mochten nemen. Het Wapen sullen mede
ten besten mogel. versien ende soo haest doenlyck affvaerdigen ende in
passant Baly laten aendoen met ordre, tgeene daer soude mogen ver-
samelt wesen, soo van rys, beesten, slaven ende anders naer costij
sende, doch dat inpassant Gresijck mede aen doen. Ick soude by desen
wel willen elargeeren, dan dewyle de voorsz. joncke is gelast tot halff
Septembr. in de Boqueronnes te houden, soo heeft my sulex onnoodich
gedocht, alsoo de scheepen Amsterdam ende Walcheren, daerinne de
naegelen meyne te laeden, binnen 3 weeken off een maendt ten lang-
sten meyne aff te veerdigen, die noch lange voor de voorsz, joncke,
Godt ten voorsten, daer sullen connen wesen, ten anderen blyff mede
eensdeels naer, overmits hier absent van mynne papieren ben.

De Hr. Gouverr. Houtman ende ick syn hier doende geweest met
Capn. Hitoe ende de orangcays haere fauten aen te wysen, belooven
goede beeteringe, hebben op het trouwen eene boete van 1000 patoolen
gestelt (deze zinsnede afgedr. Bouwstoffen Il, p. 267), ick hadde mede
gaerne gesien, dat sij ons hout, steen ende calck versamelt hadden
omme op tvertreck van de schepen aen de punt noch eens soo veel te
metselen ende daervan huysinge te maecken, opdat onse naegelen
ende goederen voor brandt mogen verseeckert wesen, dan sy hadden
daer wederomme altyts tegen, allegeerende, dat dese plaetse geheel
ongesont was ende wilden gaen woonen ter plaetsen, daer ons eerste
fort geweest was ofte op Honijt ende daer wilden sy ons dan een huys
maecken, dat, naer haer seggen, boven 8 a 9 maenden niet aenloopen

