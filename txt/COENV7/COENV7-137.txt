15 Juni 1616                           121

men (2) hoope ten minsten, dat onse goede faem onder haer kenbaer sal
worden, eenighe van de principaelste van haer hebben mij toegeseyt,
soo baftas, als fijnne ende grove, witte als swarte becommen, dat met
den Serre niet meer sullen handelen, dan daer meijnne, dat gaen sullen,
daer de beste coop sullen becommen, de baftas sijn ons soo noodich,
soo haere peper ofte ten minsten eenige van die willen becommen, als
de visschen het water, derhalve gelieve U.E. volgens de medegaende
monsters ons eenichsins te versien, commen de Manancabers aff, daer
niet aen getwyifelt wert, 2 a 3 duijsent stucqe sullen haest aen den man
geraecken, tenminste de grove a 7 picol ende de fijnne a 15, 16 ende 17
pieol, de cannakins 245 pol. d'corge, wilt dan niet wel lucken, soo waere
het beter, dat noijt begost en hadde, den tijt sal leeren.

Soo bij U.E. noch een stuck ofte twee van dat groff root laecken is,
vermyne, hier wel aen de man sal raecken, de Manancabers hebben der
seer naer gevraecht. Dat bij U.E. mede was gegeven, is soo vercoft als
vereert, naer t'swart wert niet gevraecht. Van alle sorteringhe van
cleeden syn voor t'eerste wel versien, dan soo UE. eenighe tapij
dragums, ghesortecrt als de goulongs, conde missen, 3 a 4 packen soude
haest aen de man geraecken, sij werden oock ghenaemt tapij grande,
van gelycgen noch een pack off 3 met kain goulongs ende een slach van
sarasse gobaer, genaempt agra, tot 20 stucx, dit ontbiede maer, soo U.E.
den overvloet heeft, soo eenige nieuwe slach van cleede becompt, ghelieft
ons met een weijnich te versien.

De Bengaelsche cleeden, door U.E. gesonde, isser gheen 2 off gaeff,
ofte syn alle van de worm gegeten, alsmede eenighe van sarasse chere
maleyo, t'is goet, dat de partije niet groot is, ick vreese halff, dat
t'gedierte t'packhuijs hier meede sal besmette. Ick verstae, UE. daer-
mede tot Bantham seer gheplaecht sijt. Ick vreese, t'selve wel verneemen
sal aen mijn kist met cleeren, die aldaer gelaten hebbe, als in mynnen
voorgesz. U.E. geadviseert. De baeltgiens met Japons yser ofte parangs
staen per connoisement wel geconditianeert, doch qualycgen ontfangen,
want gheen 40 pacxkens gecregen hebbe, d'andere al los sijnde ende
achte, dat van Bantam ofte Jacatra aff onder t'water hebbe gelegen,
daer is geen cleene slofficheyt inne geschiet, dat noch van eenen nieuwe
schipper, die boven andere eergiericheijt behoorde te wesen. Deselffde
hebbe noch niet ghewogen, de bevindinghe sal U.E. per t'jacht de Halve
Maen adviseeren.
