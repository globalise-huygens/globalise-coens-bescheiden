27 Mei 1616                                                    85

willen weder haelen), dat sij ambassadeurs op t'woort van do. coninck
(die haer genouchsaem toegeseyt hadde restitutie) alhier van den capt.
van Mallacca waeren gesonden, derhalve versochten aen de Magt. van
Jambij, dat de fergath, met alle de ghoederen ende slaven door de
Hollanders in de revier genomen, haer weder mochte gerestitueert
werden, voorts verhaelende, hoe verstoort dat den capt. van Mallacca
over dese acte was met noch veel wonderl. dinghen ende omme dese
waghen voort te drijven, begosten wel in tperticulier haere macht te
verhaelen, die met een Portugeese pracht boven de macht van de
Hollanders verheffende, dickwils verhalende, waer sijn nu de Hollan-
ders, waer is nu haere macht, daerop van eenige haer beleefdel. geant-
woort werde, dat soo sij de Hollanders sochten, soo dede van gelycken
de Hollanders haer, waerop repliceerde, dat de Castiliaenders den tyt
te langhe docht, dat aen den man niet en geraeckte ende meer rode-
montades ), Daernaer begosten de Hollanders op het leelycxste te
schelden ende naer haer eygen wil aff te schilderen, met wat verwe can
UE, licht affmeten ut haere goede affectie, die sy ons ende wij haer
toe syn dragende; versochten wel instantel. dat den Coninck de Hol-
landers soude doen vertrecken, daer meseure ) mede in begreep, ver-
haelende wel int langhe, wat een vrintschap den Coninck den Capt.
van Malacca daermede soude doen ende hoe hetselffde rijckel. soude
vergelden (doch hier wert door eenige van den adel mede gespoth)
ende alsdan soude ongetwijffelt Malacca Jambij sijn ende Jambij
Malacca, hem alle assistentie toeseggende ende belovende jegens alle
degheene, die hem int minste hieromme ofte anders soude soucque te
beschadighen, maer hier mach met recht geseyt worden: medesin helpt
U selven eerst; cunnen haer tegens ons niet houden ende willen een
ander in haer beschut ende scherm nemen, voorwaer hier wert het
gemeen spreeckwoort geverifieert, dat sij selffs seggen: poges o loges
(weijnich ofte sot), want dit is de sotte opgeblasentheyt selffs. Naer
deze schoone oratie affirmeerde sij den Coninck, dat don Johan de
Silva, Capt. Moor van de Molucques, met 10 schepen daeronder vier
galioens ende daer beneffens 5 galeijen tot Mallacca was gecommen
omme de Hollanders te soecken, waer die oock mochte wesen, waerop
den Coninck haer vrachde, aengesien de Hollanders nu vertrocke wae-
ren, wat nu in t'sins hadden, waerop repliceerde, dat soo haest wij
weder in Mallacca commen (alsoo utgaven), dat de vloot alleen dese
