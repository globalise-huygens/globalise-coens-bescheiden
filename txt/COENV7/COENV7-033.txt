29 DECEMBER 1614                                    17

werden, alsser apparent te verhoopen staen, ghelijck se hun daer jaer-
lijex verthonende sijn.

Dit jaer sijn bij Sr. Brouwer twee verscheijden persoonen met carga-
soen soo naer Cauchin China als Tonquijn ghesonden gheweest, daar-
van d' een, Godt betert, (neffens d' Engelschen, die oock derwaerts
ghesonden hadden) doot gheslagen ende beide de joncken, soo wel van
d' Engelschen als d' onse, cargasoenen noch seecker tijdinghe van ver-
hoort is als alleenlijck van de moort, daer van d' Engelschen de schult
ghegheven wert, als Uwe E. breeder utte neffensgaende brieven sult
connen sien, importerende ditto ghebleven cargasoen omtrent de
gl 8500, den anderen, Adriaen Corneliszâ€™) ghenaempt, is naer groot
perijckel van storm ende onweer behouden overghecomen, doch door
het over boort smyten van goederen ende natt worden van de syde
ende andersinis, dat hij mede bracht, syn de proffiten oick niet te be-
duiden geweest. Ick sall dit jaer in Martio toecommende syen, iemant
van donse ofte een Japponder derrewaerts senden om te vernemen,
ofte iet vant voirsz. cargasoen te becomen sall wesen, alsoo van andere,
die van daer behouden overgecomen syn, verstaen wert, het cargasoen
noch meest in de joncke ende den Conninck zyn schult over het aenge-
nomen goet presenteerende was te voldoen, daer ick seer aen twiifele,
want het een hoop schelmen sonder trouw zijn, daer geen verhael op
is, dewyle nergens ter see en handelen. Ick hebbe voor desen oick
derrewaerts met drye verscheide joncken soo op bodemerije a 60 per-
cento als contant geavontuert ghehadt, daervan behouden reise ende
goett proffitt doch weinich importerende genooten hebbe, sulcx datt
het is, naer het de Heere almachtich geven will, Het waere seer te
wenschen, het jacht Jaccattra het toecommende jaer met een bequaem
persoon van hyer derrewaerts mocht gebruickt werden om eens seecker-
Iyck te weeten, watt daer mette Chinesen als andersints te doen vallen
soude, daer ick meinde, op deen plaetse ofte d' ander wel watt te be-
richten soude sijn, doch dewijle van de gelegentheit niet volcomentlyck
geinformeert en ben, sall daerop niet vorders discoureren, alleenlyck
ernstich versouckende (soo het eenichsints mogelijck sy) ende het U.E.
costy geraden vindt daertoe te resolveren, connende in vyer a 5 maen-
den de voorsz. voyagie van hyer derrewaerts gedaen ende hyer vol-
commen van cargasoen versien werden, daertoe oick geen persoonen

2
