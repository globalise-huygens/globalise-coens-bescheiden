442                       25 Juri 1619

als per deselve factuijre te sijen is van za. Sr. van Bree, welcke ladinge
van peper met een duytsman bij de Engelschen daer meest wtgelijcht
is, wesende ontrent Palinban, alwaer de jonck jegenwoordich noch leijt
ende nevensgaende brieven van daer weder terugge syn gecomen, nef-
fens desen sende U.Ed. inventarius van de goederen ende wtstaende
schulden, soo deselve naer overleijden van za. van Bree bevonden sijn,
de boucken sal U.Ed. de Jaeger toesenden,

Ende alsoo sonder twiffel binnen een maendt ofte anderhalff met het
hooge water een groote quantetijt peper staet aff te comen, sal U.Ed.
ons met meerder capytael in contant gelieve te versien, hebben hier-
ontrent 7000 realen van achten, van cleeden sijn tamelick versien, soo
daer eenige stouwel7)ende blauwe canges syn alsmede arisiodes, tape
grande ende tape kitsil enle roede betilles sijn seer getrocken, rouwe
sijde gelt hier 1 picol, synde 30 a 40 p. peper in contant. Tegens 6 a 7
stucken van den Jaeger hebbe ick last gegeven om met den eersten
boven te comen, alsoo thans met het laege water gevougel. can ge-
schieden alsmede om het cargesoen met den eersten hier te hebben.
Soo haest mogelick is peper te becomen, en sall tjacht datel. weder
affsenden, hoope daer tegens weder een ander sullen hebben.

Ick hebbe gevonden een groote pertie isere paranghen ende pannen,
die hier niet als tot groote intrest is blijven leggen, soot U.Ed, beliefde,
soude metten Jaeger connen gesonden worden om naer Solor te sen-
den, want hier groot verlies soude geven.

Alhier heb ick jegenwoordich 2 ondercoopluijden, soot U.Ed. ge-
liefde, soude wel een connen missen. Jan de Petein is hier wel best
bekent, derhalven dienstiger, Frederick Frederickx ), die op de Jaeger
geweest, heeft den Heer Commandeur met naer Patana genomen, over
sulckx daer thans niemant op en is, wesende jegenwoordich met ons
8 duijtsen hier in de logie. Soo daer een oude barbier waer, (sou daer bij
kunnen om het bottelierschap te bedienen, sou seer dienstich syn. Pam-
pier hebben hier noodich van doen ende indien de nieuwe scheepen
gecomen sijn, sal U,Ed. ons gelieve te ordonneeren, dat herrewaerts een
vat wijns mochte comen alsoo hier niet en hebbe.

Naer Chijnesen heb ick vernomen om na Jacatra te senden, dan can
geen becommen, doch hoope eenige in twerck te krigen om plancken
te saegen. Van tgeene UE. dienstich is, sal geen moeijte gespaert
den, gheeft ons daer oock alle vrydom om binnen en de buyten de
