434                                  28 JUNI 1619

degeven, soude ons op die plaets wel hondt.baeren hebben geproffijteert.

Den hongersnoot heeft haer gedronghen den cost te gaen soecken,
sulex ons dit jaer een groote nederlage is geweest, dat wij van rijs
ende sagu niet ryckelycken sijn versien geweest, want behalven dat in
sulcken gevalle t contant, dat naer Saboa ende andere weghen, daer
sy haer cost vandaen haelen, gegaen is, in onse cas souden hebben
gecregen, soude het volck, dat op die tochten continueel is gebruijct,
in tbosch met nagelplucken besich geweest hebben,

Topmaecken ende verstercken van Caleamatte heeft het plucken
meedc verhindert, doch hier soo seer niet als op Mackian ende Mothier,
van welcke plaetsen de luijden geprest ende aen twercken gehouden
sijn, niettegenstaende hunne menichvuldige clachten, oock de groote
schade ende interest, die sij door taffwesen van haer landt leden, door-
dien de nagelen rijp ende over tijt gepluckt waeren, sulcx dat door
intercessie van den Hr. Generael Reael t' volck eijntlijcken is gelicen-
tieert, als thalff te laet was.

De oneenicheden onder henluijden heeft meede geen cleen quaet
gedaen, den eenen is van den anderen jeloers, doet den eenen wat, al
ist schoon tot welstant van haeren staet ende nut van haere gemeente,
daer stoot hem den anderen aen ende meent t' selve te wesen tot ver-
minderinge van sijne authoriteijt, alsoo gebleecken is, dat wij met
Kitchil Alij ) over t' plucken van de nagelen ende staecken van twerck
op Caleamatte voor een seeckeren tijt hadden gepitschiaert, de gou-
gouwe ) tselve ommestiet, sulcx datter noch t' een noch t' ander gedaen
wiert, sulcke ende diergelijcke dinghen gebeuren daeglijcx. Dat deen
gebiet, verbiet den anderen ende haere sotheijt moet niemandt als de
arme gemeente becoopen.

Mijns bedunckens is tmaendelijck betaelen der garnisoenen met
contant geen van de mintste oorsaecke geweest. De gemeente
alhier is daerdoor rijck geworden ende hebben met haer tuijnen,
visschen ende andere diergelycke middelen haeren cost macke-
lijcker als met moeyelycke ende periculeuse nagelplucken connen win-
nen. Nu het gelt geven aen de garnisoenen ophout, meene, dat haer
gelt meede mettertijt wel sal minderen. Ende omme het selvige weder-
omme uijt haer handen te trecken, dunckt mij den besten middel te
wesen, dat neffens een goede quantiteijt vivres hier soodanige sorteringe
van cleeden werden gesonden, als voor desen dickmaels ende nu per
