310                          1 MAART 1618

de Europische waeren, dat de E. Heeren maiores den meesten onlust
veroorsaect heeft, is te slap om tsilver continueelijck ende seecker vuijt
Jappan te senden, dat verhoope, voortaen door de bijvoeghende Chinee-
sche ende Siamse middelen beteren salt.

DEnghelsen hebben met dit jacht een tamelijcke perthije rouwe syde,
loot, laeckenen ende andersints gebracht ghehadt, daervan tretourneme.
soo in contant, lackwerck, yser enz. medenemende sijn, niet wetende,
waernaer hier soo langhe ghetardeert hebben. Wij sijn hier alle goede
vrintschap van hunluyden ghenietende, hebbende ons brenger deses,
Sr, Mr. Wickquin ), oock gepresenteert yets te mogen laden, dat om
discontentement te verhoeden naer ghelaeten is, tot noch toe sijn
beducht gheweest op den selve tocht als onse scheepen gaen souden,
dat op hun groote toesegginghe van recht door nae costi te vertrecken,
nu oock soo ghelooven.

De witte rouwe Chinesen zyde gelt jegenwoordich t. 260, sal in
faulte van de compste der craecque hier hooch loopen.

De poill in lange streenen haest vercocht    th. 285

witte getwerende                     th. 260

los syde ad idem

Peper versoecke als voor desen 200 picols ofte meer, naegelen oock
eenighe, soo ghemist connen werden, gelden nu th. 50 tpicol,

nootemuscaten moghen well eenighe rompen, die men ghemeynlyck
wech smijt, ghesonden werden.

Oliphantstanden 100 a 200 stucx.

Ingevalle Uwe E. eenighe laeckenen ofte andere waeren vuijt tvader-
lant becommen heeft, sullen met devotie verwachten, wenste van 1V,
staell swerte, carmesijnroode, orangie ende eenige ghemengde cou-
leuren tot 100 stucx versien waere,

Het schip Vlissinghe is veel cleynder vuijtghevallen, als ons aller
meninghe gheweest is, waerdoor ons omtrent 1500 baelen rijs, eenighen
arack ende buscruijt is overghebleven, die voor de toecommende schee-
pen sall connen dienen. Wat provisie het toecommende jaer doen
sullen, verwachten, soo van costi als uyt Molucco, te verstaen, die
achte, meer als voor desen syn sall, alsoo de ghoede gheleghentheyt
hier by den heer commandeur Lam ende vrunden ten deele inghesien
ende Uwe E, apparent oock van gheadviseert werden sal.

De scheepen Vlissinghen, Galiasse ende oude Zonne hebben hier ver-
