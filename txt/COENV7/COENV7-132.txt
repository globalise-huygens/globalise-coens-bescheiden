116                           15 Junr 1616

de voet soude legghen. UE. te verhalen d'antyckyteijt van tghebouw
sal naelaten, want my pampier ontbreecken soude ende tenwaere met
dit weijnich van de schippers versien waere, d'excuse hadde suffisant
geweest. Dan UE. ghelieve voor seker te houden, dat wel mach in
rekeninge van andere onnutte despense gestelt werde. Soo de saecque
ende handel can lijden, dat hier een ander huijs ghestelt werde, sal
noodich wesen een andere plaets te versoucque, daer niet aen en
t'wijffell, ofte sullen genouchsaem vercrygen, alsoo met leech water de
peper te verde door tlant te draghen ende te hooch op te climmen is,
daerenboven werde van twater, dat, soo ons eenigen brant overquam
(daer ons Godt voor behoede), die met de dieverije dagelicx onderwor-
pen syn, soude connen verleghen vallen. Hierlegen is niet te doen als
ghode wacht te houden ende voorts den Behoeder van alles de
saecge te bevelen.

Baftas, soo UE. eenighe quantiteyt (soo immers verhoope) ontfanghen
hebt, mach wel een goede pertij (als dese medegaende monsters sijn)
ghesonden werde, op hoope, dat de Manancabers nu haest sullen
affcommen, want in de maent van Julij ende Augusto wert de peper
ghepluckt. Van de grootste slach mach wel 2000 stucx commen, soo
witte als swarte, meest van de ynste 200 a 300 stk, van de cannekins
2000 stucx als medegaende monster, dit is, als vooren verhaelt, de sor-
teeringhe, daer de Manancabers ende Quamers omme commen. Ick en
t'wijffele niet, dese sorteringhe becommende, met de Jambische, die
alreede hebben, dat, soo maer peper comt, wat goets sullen vuijtrechten
ende soo de hant met t'selffde wat mach lichten, staet te verhoopen,
dat meserre met syn schoon ghebouw weijnich vuijt sal richten ende
soo partije becomme, sal als vooren (myns bedunckens) diene de hand
te lichten, alsoo sulex een middel soude wesen omme meserre t'gras
onder de voeten te maijen, ten quaetsten sullen daerdoor de peper
becommen, t'sij weijnich ofte veel, naer de Manancabers affcommen
ende soo Mesr. bij desen middel van de wal niet connen helpen ende
over dien bouch niet wil vallen, UE. ingheboore voorsichticheyt ende
wys beleyt en sullen gheen middele mancqueren. Met den Coninck
hebbe van Mrs. saecqge wat vrijpostlich ende wijtloopich (volgens U.E.
instructie), alsoo hem recht op syn practstocl (soo men ghemenelycqe
seyt), ghediscoureert ende naerdat alles met patientie hadde aengehoort,
gaff voor antwoort, soo iets aen syn broeder, den Coninck van Johoor,
