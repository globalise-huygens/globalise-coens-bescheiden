774                                       29 Aucustus 1621

gecomen waere, dat secretclijck hekbe doen wechvoeren, overmits ver-
sceckert was, soo hem daerom aen hadde doen spreken, dat hyt alsdan
soude versteecken hebben. Des daechs daeraen quam den voorsz. Kij-
pattij met wel 40 off 50 gewapende man in de logie, gevende niet wey-
nich op, seggende, naerdemael ick mij niet ontsien en hadde, haere
passe ) te ontheijligen, dat wij eerlanck wat anders, als haere passe
wt was, souden gewaer worden, daerby voegende, dat wy niet en be-
hoeffden te meijnen, dat sij als de Bandanesen waeren ende dat sy
eerst de moeder van tkint souden dooden ende haer alsdan over onse
revengeeren, hetwelcke gedaen sijnde, soo souden sij alle heere nagel-
boomen omhouden ende vluchten, waerop hem door den coopman (die
hierinne seer verslagen was) liet antwoorden, dat soo sij genegen wae-
ren omme met ons te oorlogen (naerdemael haer geen ongelyck geschiet
en was), dat sy souden beginnen. Ick belooffde haer, dat haer eerlanck
soude comen besoecken ende beproeven, off sij beter soldaten waeren
als de Bandanesen ende gebraken haer bylen om de nagelboomen af
te houwen, dat haer bijlen soude senden ende waren sy loopens gesint,
dat sij loopen souden voor den duijvel, daer sij behoorden, also liever
openbaere vyanden als geveijnsde vrienden hadde, dese andtwoorde,
hem door den coopman voornt. gerapporteert sijnde, soo wierpt Kij-
pattij t gans over eenen anderen boech, seggende, dat het wel soo was,
dat hij stoutelyck gesproken hadde, dan dat sulex een gefingeerde
gramschap ware geweest, opdat syne orangcaijs niet en souden meynen,
dat hij met ons heymelyck verstant hadde, versoeckende derhalven,
dat sulex niet anders en soude nemen ende bethoont sich nu veel ge-
williger in alles als voor desen, desnietjegenstaende hebbe evenwel het
garnisoen aldaer met 20 soldaten versterckt, dat sy niet en weten, hoe
syt verstaen sullen ende hebben daer genoech over te bitcharen. Pannen
hetbe mede derrewaerts gesonden omme het fort onder hart dack te
brengen.

Onse caech hebbe den 10en deser met den coopman van Larricca
naer Bouro gesonden omme te ondertasten, off op Bouro met vrunt-
schap een logie souden mogen crijgen, dewijlle, naer geinformeert ben,
daer redelycke quantiteyt nagelen vallen ende andersdeels omme te
verhoeden, dat de joncken, die daer comen ende nagelen van Loehoe
ende Cambelle toegevoert werden, oock souden door dien middel al-
