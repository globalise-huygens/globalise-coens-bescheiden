428                         21 Jun: 1619

negotie conde doen ende om syn antwoorde hier niet in tlarge te stellen,
sende UE. de copye, waerin U.E. sal sien, wat hy is begeerende, wat
wy sullen doen, heeft de cooplieden, die met ons hebben genegotieert,
in Golconda ontboden ende haer 500 pagn. pene aff genomen ende ons
hier heen gesonden den grooten Lingua â€™), daervan ick over 2 jaeren in
myn brieven hebbe geclaecht, dat een peste ten tyde van van Berchem
in ons huys is geweest ende daerdoor de E. compa. sucken merckelycke
schade heeft geleden. Begeert, al wat coopen ende vercoopen, met hem
sal geschieden ende alsoo tselffde den verderff van onse negotie soude
wesen ende onse schepen gelaeden hebbende, soo oock geen specerye
te vercoopen ende dat apparent hier geen schip van Bantam voor
December sal ariveeren, hebben geresolveert de plaetse te lichten ende
met alle ons volck ende contant na Palliacatta te verseylen om te sien,
off tusschen dit ende September een ander firman van meerder gewicht
connen becomen ende soo niet tot reden willen verstaen, dat wij haer
alsdan als vyanden sullen aentasten ende haer met gewelt tot reden
brengen. U.E. mach hem vastelyck inbeelden, dat wy eer September een
firman sullen hebben, sooals wyt sullen begeeren, want als wy niet
willen, connen niet een champan wt ofte in erygen, oock syn verwach-
tende van Meca een schip, van Pegu wel 3 ofte 4, soodat ons vrintschap
niet connen derven ende gedwongen sullen wesen ons aen te soecken,
off sullen by de quaetste coop blijven, want soude wy negotie doen,
gelyck sy begeeren, cont U.E. considereeren, wat goet wy naer Bantam
soude stieren ende tot wat prys wy onse speceryen soude vercoopen,
hebben een verbot gedaen, datter niet een coopman van ons yets mach
coopen als den grooten Lingua ende alsoo wy geresolveert hebben de
plaetse te verlaten, hebben meest al onse veroverde specerye aen hem
vercocht, alsoo geen ander coopluyden en hebben darven verschijnen
ende een weynich met aengesien om alles tot contant te maecken.
Anders soude de nagelen, die hy voor 13 pagoden de man gecocht heeft,
wel 15 gegolden hebben ende de noten, die gecocht heeft voor 58 pago-
den, wel 70 de candij ende alle andre waren na advenant, in somma
de plaetse is gelicht ende hope noch, deselffde voor myn vertreck (met
meerder authoriteyt ende ten dienst van onse Heere Meesters becleet
sal worden, waertoe alle debvoor sullen aenwenden om sulcken firman
te crygen, dat in geen voorder swaricheyt maer altyt in vrede met alle
