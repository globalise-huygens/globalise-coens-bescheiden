112                       15 Juni 1616

naer dat eenen halff dach geseten hebben (vullende haeren buijck met
betel ende toback), voor 2 a 3 picol (als 6 a 8 picol is, dan ist onder
haer cen groote pertye) coopen, dat voorwaer niet bijbrenghen en can,
tenwaere de menichte, soo geseyt wert, jaerlicx ofte voor desen aff
plach te commen, derhalve is mijn opinie vastelick, dat U.E, van dese
sorteringhe van cleeden (naer wil ende wens hebbende) over de 5000
picol niet sult becommen s'jaerlicx, insonderheyt, soo de Chinnesen
haere vaert hier continueere, als voor desen ghedaen hebbe, daerbij
d'ondercruijpinghe van Meserre ende continueerelycqe vaert van de
Portugesen (die ick acht, ons hier wel de meeste claddinghe maeckt)
niet op en houde. Ick en sie den cost hier niet te verdienen, den tijt
is veranderlick, op een goede vuytcomste sal hoopen, daertoe den Al-
machtigen syn seghen wil verleenen.

Ende omme dese peper van de Manancabers ende Quaemers te be-
commen, die binnen 2 a 3 maenden ten langhsten verwacht werden, is
ons heel noodich goede pertie baftas, soo swerte als witte, grove als
fijne, te hebben, mede pertye van dese medegaende cannekins, soo bij
U.E. te becommen syn. Belanghende de baftas, soo witte als swerte,
verhoope U.E. een goede partije per t'schip Nassauw ofte van Ackijn
becommen sult hebben. Den Serre heeft een goede partij per dit opge-
maeckte Engelsche joncxken becommen neffens andere Gouseratsche
cleeden, dan Javaensche ofte Jambische sorteringhe niet een cleet, als
van sarase Maleij ende Javaensche, daer is syn huijs suijver aff. Ick
seynde U.E. gheen monster van andere gouseratsche cleeden, alsoo hier
heel weynich getrocken syn, alleen van de baftas, die ons hier soo
noodich syn, dat sonder deselffde met de Manancabers ende Quamers
niet en connen vuijtrichten. Tgeene schrijve hebbe (ende bevinde dage-
licx) bij experientie ende aen de weynich prauwe, die hier geweest sijn,
bevonden, want dagelicx, vermits dese sorteringhe niet en hebben, onse
deur voorbijgaen ende gaen den Serre besoucken, weliswaer dat op
deselffde weynich proffijts valt, dan t'is soo veel, datter de weynich
peper, die hier is, door becommen wort.

Dese sorteringhe van baftas, daer hierneffens de monster seynde, syn
de grootste, door meserre vercocht a 7 ende 7'; a 8 picol de corge, de
fijnste, lanck 32 asta, de 3 stucx voor een taijl peper, dat is 2 picol 80
cattij ende somwijlen 85 a 90 cattij, naer dat de peper swaer is ende
sullen sonder sorge altoos 15, 16 a 17 pol. de corghe haelen. Dat alle
