650                                        7 OCTOBER 1620

schade, die ons door ouloubalang ontnomen zijn, zijn gheen verhael
meer van le maecken, maer malcanderen t' selffde te vergeven en in
het dootboeck te stellen ende voorts vriendtschap met malcanderen
houden. Oock soo den Mattaram sijn armade na Sorrebaije ofte Bantem
wilde senden, dat d' onse deselffde laten onbeschadicht passeeren ende
off hij eenighe joncken beliefde te senden om te coopmanschappen, tzij
na Mallacca, Patania, Johor ofte andere plaetsen, daer het soude mogen
wesen, desghelijckx soude laten passeeren ende repasseeren sonder
deselvighe te beschadigen ende soo den Ed. Heer Gouvern. Generael
Bantam belieft in te nemen dat den Mattaram te lande sal assisteren,
want sij hier gheweldich graech sijn na de Bantamsche meubelen ende
stucken als t volck. Ende den Tommegon segt, dat den Coninck seijt,
soo den generael wederom belieft een logie te laten maecken te Japara,
datte ouloubalang van daen sal gaen ende in de stadt Mattaram gaen
woonen ende den Tommegon alhier tot Japara sal resideren, want den
Coninck heeft hem volle last ghegeven, dat hij met de Hollanders sal
pijtcharen, midts condijtie soo d' onse rijs begeren te coopen als andere
fictualie ofte peper, dattet andere sal verboden worden ende aen ons
verkocht worden, soodat wij in alles de voorprevelesie sullen hebben
midts tollen te betalen, dat geschiedende, d' onse tot Japara een logie
maeckten, met niemant anders te doen sullen hebben als met den
tommegon, want den Coninck heeft gheseijt: Ick en verstae de vremde
natie hare manieren niet, ghij sulttet met haer affdoen in tgoet ofte
quaet, Het sal op U aen comen, daerom siet, dat ghij goede vriendt-
schap met haer houdt ende soot de Hollanders haer te buijten gaen,
dat straffe weerdich is, dat gij deselfde aen de overicheijt van de Hol-
landers sal overgeven, desgelijckx soo de Javvanen van de Mattarams
ondersaten tot Jaccatra ofte elders misbruijcken, dat d' onse deselvighe
aen den Tommegon sullen senden om elck over zijn natie justitie
te doen.

Den Tommegon en eijscht nu gheen gelt voor onslieden, maer hij sey,
dat den Ed. Heer Gouvr. Generael een brieff belieft te schrijven aen
den Coninck Mattaram ende sijn excutie te doen van de schade, die
d' onse ghedaen hebben op den Coninck Mattaram, den Ed. heer gouv.
genl, ten besten belieft aff te nemen ende daerneffens eenen brieff aen
den Tommegon alhier, wat schenckagie den Ed. Heer belieft voor ons

