4 Me: 1620                                                   563

yder syn competeerende ende hoeverre een yder sijn gerechticheijt sal
strecken ende dat naer haer seggen omme alle voordere desordre te
voorcomen. Sijluijden beginnen mede te gelooven, datter een Godt is
ende bevinden, dat alle hare concepten ende valsche voorslagen, soo
met den pangoran ende Engelsz. altemael ydel ende in wint geconsu-
meert syn, dencken nu op tachterste. Ick ben van meyninge, soo mynne
indispositie sulcx eenichsints lyden wil, my met onse galleije derre-
waerts te vervoegen ende hooren eens, hoe na dat sy ons comen. Ick
ben mede geinformeert, dat die van Nousselao seer verleegen syn ende
en weten niet, hoe sij den genade best wederomme sullen vercrijgen.
Ick dencke, dat sy daer mede al van sullen willen spreecken. Soo ge-
viele, dat de presentatien van amende soodanich waeren, dat ons alhier
geraeden docht, die provisionelyck aen te neemen, soo sullen de vol-
comen genade off ongenade van den lijve aen U, E. E, reserveeren, op
welcker comste sij U, E, E. pr. soonelijck sullen eenen voetval doen,
wat hier van sal sijn, sullen U. E. E, pr. de naeste scheepen hebben te
verstaen,

Jegens het eynde van tjaer sullen volgens U. E. E. ordre maecken,
datter rottang tot schanscorven, spalisaden, gaba gabben ) ende atap
op provisie sij, Ick hadde nu een partij rottang van 1000 bos op voor-
deel laeten maecken, die dit jaer sonderlingen geen staet en costen
doen, derhalven hebbe die met Amsterdam naer Banda gesonden.

Nu over ongeveerlyck 14 dagen geleeden is hier weeder clachte ge-
comen van den cayutwachter van d’ Expeditie over Jan Cornelisz.
Keert de Koe '), alsdat hy d’ affgrysselijcke sonde van sodomie met
den voorsz. jongen heeft willen pleegen, doch naer des jongens seggen
soo en soude den voorsz. Keert de koe door synne onwillicheijt ende
worstelinge sulcx niet ten vollen hebben volvoert, waerover den schipr.
ende den jongen hebbe geexamineert, den jongen persisteert bij sijnne
aenclaechte ende den schipr. ontkent alles, sulcx dat goetgevonden
hebben haer beyde in hechtenisse te houden ende met de saeck te sor-
ceeren tot de compste van de Heere Gouvernr. Houtman, die eerst-
daechs verwacht van Banda ende naer mijnne calculatie al begint te
tardeeren. De indicien van desen schipr. Keert de koe syn wel soo
suifisant niet als die van den schipr. van den Vos. Godt geve, hij on-
schuldich mach bevonden werden, het is te beclaegen, dat wij dien
