INLEIDING.

Tot de documenten, welke Dr H. T. Colenbrander in zijn Jan
Pietersz. Coen Bescheiden omtrent zijn Bedrijf in Indi, opnam,
behoren niet de brieven aan Coen, met witzondering van die van
Heren XVII en van de bestuurders van de verschillende kamers van
de V.O.C., die zijn opgenomen in het vierde deel, p. 285-575 en in het
vijfde deel, p. 778-861. Alles wat door anderen aan hem werd geschre-
ven, ontbrak dus aan de verzameling, die daardoor min of meer onaf
was. Het was nl. veelal niet mogelijk na te gaan op grond van welke
gegevens Coen tot zijn maatregelen kwam, evenmin wit welk materiaal
hij zijn verslagen voor de heren in patria opmaakte, terwijl de brieven
aan zijn correspondenten in Azie vaak onbegrijpelijk zijn, omdat zij
antwoorden zijn op epistels, waarvan de inhoud onbekend was. De
Koloniale Afdeling van het Algemeen Rijksarchief bevat een grote
hoeveelheid brieven aan Coen gericht, die in deze lacune voorzien.
Bovendien geven zij veel over de toestanden in allerlei landstreken
waar de V.O.C. bemoeienis had en over haar optreden aldaar. Ook
vermeerderen zij de kennis omtrent de correspondenten, waaronder
vele mannen voorkomen, die het verdienen dat hun persoon en arbeid
beter bekend worden. Het zijn niet alle brieven aan Coen, welke in
het A.R.A. voorkomen. Slechts de belangrijkste werden in originele
of - vaker in (helaas soms slechte) copie naar Nederland gezonden.

In de beide thans verschijnende supplementdelen vindt men die
brieven afgedrukt; in andere archieven dan het A.R.A. kwamen geen
dergelijke stukken te voorschijn. Een langdurig onderzoek in het
Landsarchief te Batavia leverde slechts negatieve resultaten op. Wel
bleek in het A.R.A. nog een tot dusverre ongepubliceerd stuk, van
Coen uitgaande, te vinden te zijn; men zal het nu mede hier afgedrukt
vinden.

De nood der tijden noopte ons alle brieven of gedeelten daarvan,
die reeds elders in druk zijn verschenen, weg te laten. Dat is zeker
een onaangename maatregel, maar ware daartoe niet overgegaan, dan
zou de stof over drie delen moeten zijn verdeeld, wat aanzienlijke
thans niet te verantwoorden verhoging der kosten zou hebben ver-
