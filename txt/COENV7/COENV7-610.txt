594                                                 10 Mer 1620

te onderhouden, tselve soo sy ons affgeslagen hadde, datter een mis-
verstandt hadde geweest, maer dat sij nu met eene wederom aen de
passer souden comen ende alsoo het nu haren Sondach (sijnde Vrij-
dach) was, souden anders gelijcker hant gecomen hebben (soo sij seijde),
maer wij sagen en speurde datelijck, dattet een spioen was. Wij noch-
tans alle sijn goet, soo hij daer hielde, affkochten ende lieten hem
varen, op hope, off de schelmen noch haer ten lesten souden bedencken.

Den 9 Maij hebben wij door ordre ende last van d. E. Heer generael
dat groote eijlandt Banda met eenige boots, schuijten, correcorre ende
orangbaijs ommegevaren om t' selve aen de suijtsijde ende insonder-
heijt, daer baijen off inhammen waren, te peijlen ende te diepen, daer
dan een baeij gevonden, geheeten Lackoij, niet wijt van Lonthor van
sandige gront, maer niet ondieper als 50, 55, 60, 70 vaem waters,
sijnde dese baeij niet groot, maer dat men der maer met twee schepen
ofte ten hoochste 2 leggen can, ofte ten ancker sal connen comen, mij
gedragende aen Capteijn Gorcum, soo E. E. daer montlijck rapport sal
cunnen geven, Aldaer ter plaetse soudet moeten sijn, daer men de
stucken te lande soude mogen brengen, dan degene, die nu aldaer
geweest sijn, te weten capteijn van Hoeven, capteijn Gorcum ende
schipper Lodensteijn') seggen, dattet landt aldaer schuijn op gaet,
wilde wel, dat den tijt alhier waren om tselve te besoecken. Op dese
tocht wiert een Cheauwer dootgeschoten ende eenen Mardijker ge-
quetst,

Hiermede

Edele Erntfeste, manhafte gestrenge seer wijse voorsinnige Heeren,
sullen desen eijndigen ende naer hartel. groetenisse E. E. den Almo-
gende in syne genade ende proctecxse bevelen, denselven biddende,
E, E. gelieve te verleenen zijnen heijligen seegen in E. E. voorhebben,
amen, Datum op teijlant Nera in tfort Nassouw den 10 Maij Ao. 1620.

Was onderteekent E. E. zeer dienstwilligen dr.

Willem van Antzen.

