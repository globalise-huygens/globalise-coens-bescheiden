128                       30 Junr 1616

gelegentheijt te hebben omme dese 2 Chinneesz. vaerders van haer nest
te haelen, dat seer licht achte (excuseert mij) omme doen ende met
cleene macht, vermits niet omtrent Malacca en hebbe ende soo mid-
delertijts yets vertonde, conde de gheene, die derwaerts geordonneert
werde, hier cen boot aenseynden, excuseert mij over deze discours, want
hier mocht met recht geseyt werden, dat de blinden, welcke omdat se
blint syn door overtollighe becommeringe, de siende ghemeenlijcge waer-
schouwen ende den wech wijsen, die doch sulcx niet noodich en hebben.
Seyde voorder, dat den houthaelder (in mijne voorgaende mentie van
gemaeckt) in Januarij passado omtrent Lucipara was genoomen,
meynde, door onse scheepen gheschiet was, seyde van sulcx niet te
weeten, ick achte Meserre dit werck beschickt heeft onder den naem
van de Hollanders, alsoo eenich volck van ontcommen is, die seyde, daer
Hollandtse schepen waeren, die haer hadde genoomen, ten waere d'
eerste reyse niet, dat den steert onse vlagghe gebruijct,     Hiermede
Achtbare, wyse seer voorsienighe Hr. UE. in de bescherminghe des
Alderhoochsten bevelende, die U.E. verleene lanckdurighe gesontheyt,
in tcomptoir Jambij den 30 Junij 1616, was onderteeckent U.E. dienst-

willighen                                                      Andries Sourij.

XVL ANDRIES SOURY, AAN BOORD VAN DE GALIASSE
VOOR DE RIVIER VAN DJAMBI 2 JULI 1616 ').

Erentachtbare wijse seer voorsienighe Hr.

Alsoo int affdryven was omme naer de schepen te commen, is met
een prauwken dese missive van de Coninck van Jambij (aen U.E.)
behandicht (hem was noch onbewust t'nemen van de fregath) met last
van de Magt. deselffde met der eersten aen U.E. te bestellen, wat daer-
inne verhaelt is, en wete niet, hadde die in Jambij becommen, soude
deselffde doen lesen hebben, ofte iets inne was, daer U.E. van diende
geadviseert. Ick achte, mentie sal maecken op de lijmijtscheydinghe der
Portugesen, want doch haer rechte patroen is ende all te favorabel, als
in de voorgaende verhaelt. Soo UE. iets aen haere Magt. belieft te
seynden ofte vereeren, laet het voor ider een schoon roer wesen, dan,
soo U.E, seynt, als voorgaende sijn geweest, waere beter naergelaten.

In taffcommen hebbe met leetwesen verstaen, hoe onse boots wel diep
