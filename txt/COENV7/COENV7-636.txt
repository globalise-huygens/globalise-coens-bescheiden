620                                   9 Jurr 1620

geaugmenteert sal wesen ende al yets op dâ€™ onse sullen willen atten-
teren, alsoo sij in voorspoet haren hoogmoet mede quaelijck maet weten
te stellen.

D' Heer Gouvernr. Houtman is op den 2 deser met de schepen t
Bergerboot ende den Hont naer de Molucos vertrocken. Den Almogen-
den geleyde hem met lieff in salvo.

Het heeft hier nu een tyt lang seer ongestuymich weder ge-
maect op Loehoe, sulcx dat de galeije syn ancker doorginck ende
yegens den wal geraecte, daer sij al vrij wat cost geleeden heeft,
sulex dat yegenwoordich doende ben omme deselve wederomme
wat te versien, waerover den schipr. ende stuerman van tschip
Amsterdam (dat de bay van Amboyna niet en heeft connen
crygen) naer Loehoe hebbe gesonden omme inspectie te neemen, off
oock geraeden soude weesen met soo costelycken schip, als Amsterdam
alreede is, soo op een tegen wal te gaen, die op gisteren wederomme
gecomen sijn ende schryven, dat sy de hollantse reede wel voor de
beste reede houden ende met Godes hulpe de nagelen, die over de
200 bhaer sijn, wel metter haest sullen incrijgen, sulcx dat geordon-
neert hebbe, dat sij het eerste bequame weder sullen waernemen ende
soo haest sij de nagelen inhebben, van daer naer Cambelle vertrecken.
Walcheren, daer de Heere Gouvernr. Houtman mede van Banda is
gecomen, heeft mede Amboyna niet connen crijgen, sulcx dat genoot-
saect ben geweest Walcheren achter Amboyna te senden om te be-
proeven, off soo voor Amboyna sal connen comen, die alrede drij
dagen onderwegen is geweest, doch noch niet vernomen en hebben. Soot
geviel, dat hier niet en cost geraecken, soo souden wel halff verleegen
sijn, alsoo hier aen tcasteel ontrent de... bhaer nagelen syn, doch ten
uyttersten comende, souden van de noot een deucht moeten maecken
ende deselleve in tWapen laden moeten, die op Cambelle aen Walche-
ren wederomme soude mogen overgeven. Dese scheepen Walcheren
ende Amsterdam, achte, bijkans om eene tyt seylveerdich sullen wesen,
sulex dat die in Compa. meijnne te laeten gaen ende Gresick aen te
doen laten, opdat sy, aldaer UEE ordre verstaen hebbende, deselleve
mogen naercomen. Morgen vertreckt t' jacht Jortan naer de Boqueron-
nes ende overmorgen t' jacht den Arent. Godt geve, sij yets vruchtbaers
mogen verrichten ende binnen 10 a 12 dagen meynne mede derrewaerts
te senden het jacht Amboyna, dat yegenwoordich verdubbelt. Den Nep-

