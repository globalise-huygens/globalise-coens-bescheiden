29 DECEMBER 1614                         15

gl. 7000-,,-,, te costen, dat voorwaer importerende ende te costelijck is
om te laten vergaen. Ick sall de hant so veel mogelijck tot preservatie
daeraen houden ende alle moghelijcke middelen soucken om d' selve
aen de man te helpen, want ick niet wete, waer men dâ€™ selve oorboor-
lijek soude mogen gebruijcken, want op Cauchin China met gheen
cleijn capitael can ghesonden werden, alsoo den meesten handel in
zijde, canneel, aguila, calamba, ghout ende andersints bestaende is,
dat neffens den incoop van de joncken op een joncke moet gheavontuirt
werden, dat mij gantsch ongeraden dunckt, want op verscheiden joncken
minder perijckel ende oock beeter proffijt te doen soude sijn. Op Siam
is alrede ordre gheraempt ende gheresolveert niet te ghebruijcken, al-
soo met seeckerder ende proffijttelijcker middelen den handel can ghe-
dreven werden, d' selve naer Patana te senden om opt vaerwater naer
Siam ofte andersints te houden, mach niet gheschieden, alsoo daer
geensints Japponders moghen commen ende oock all van een joncke
versien sijn sullen, per costi te senden wete niet, watt dienst sall
connen doen, in somma soude mijn opinie wesen, die joncke niet ver-
cocht werdende, als hope jae, die naer Molucque met alsulcken pro-
visien te senden, als Uwe E. goeden raet ghedragen sall ende laten
d' selve met volck ende all naer ghelegentheijt daer blijven, soo
gheacht wert, van de Japponderen eenighen dienst te trecken soude
sijn. Hieroppe sall Uwe E. finale ordre verwachten, moetende in sulcken
ghevalle een ghoet stuijrman daertoe versorcht werden, vermits een
vaerwater is, daer de Japponderen nochte Chijnesen niet bekent en
sijn. Wij hebben hier Pieter Jansz. ), onderstuijrman, die met de
Hasewint de voorsz. voijage gedaen heeft, denwelcken van tschip Zee-
landia op tjacht Jacatra gheordonneert is, vermits gheen stuijrman
hadde, gheschapen staende, d' selve het toecomende jaer wederom hier
comen sall, sullende Uwe E. te geven ordre in alles ghevolcht worden.

Het voorsz. jacht Jacatra, hijer bij de schippers ende timmerluijden
ghevisiteert sijnde, is seer qualijck ende slap van timmeragie bevonden,
alsmede den overloop veel te leech naer den eijsch ghelecht sijnde,
waerover gheresolveert hebben neffens het noodighe verdubbelen '5)
ende reparatie den overloop te lichten ende met knien ') overall noo-
dich te stijven, want noch in den spiegel noch bouch eenich bintsel ge-
hadt heeft ende voorts met een boevenettgien '") boven te sluiten, sulcx
dat het jegenwoordich seer sterck, vast ende bequaem sijn sall om alle
