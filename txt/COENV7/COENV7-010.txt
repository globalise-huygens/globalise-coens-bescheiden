VI
oorzaakt. Men vindt hier telkens nauwkeurig, waar dgl. bescheiden
afgedrukt zijn; fouten daarin zijn eveneens aangegeven.

De aantekeningen, vooral die welke op personen betrekking hebben,
zijn uitvoeriger dan die in de door Dr. Colenbrander uitgegeven delen,
hoewel ze in telegramstijl zijn gehouden. Velen, die die delen raad-
pleegden, betreuren het, dat bij het afgedrukte zo weinig toelichting
werd gegeven. Wat thans geboden wordt, kan aan hun moeilijkheden
tegemoet komen. In de Registers, welke men achter tn het tweede
der thans verschijnende delen, zal aantreffen, is duidelijk aangegeven,
waar men in de Aantekeningen bijzonderheden over iemand of iets
kan vinden. Behalve de ook bij Colenbrander te vinden registers is
nog cen zaakregister opgemaakt, vooral ten gerieve van beoefenaars
van de economische en sociale geschiedenis. Enkele woordenlijsten
hebben de bedoeling de gebruikers van het werk van veel gezoek te
ontslaan.

De bewerker heeft alle hem bekende literatuur over het onderwerp
bij de voorbereiding gebruikt. Daar deze reeds in de oorlogsjaren
plaats had en hij sedert door uitlandigheid niet steeds in de gelegen-
heid was nieuw verschijnende werken in handen te krijgen, kan hij
er niet voor instaan, dat met wat sedert 1945 is verschenen altijd in
voldoende mate is rekening gehouden.

Dank is hij verschuldigd aan Prof. Dr. Ph. S. van Ronkel, te Leiden,
die zo vriendelijk was zijn transcriptie en vertaling van enige in een
Indonesische taal geschreven brieven te beoordelen en aan Dr. M. de
Jong, te ’s-Gravenhage, die met grote voorkomendheid enkele in
slecht Portugees geschreven brieven vertaalde.

Ook heeft hij verplichtingen aan Dr, K. H. E. de Jong, eveneens te
’s-Gravenhage, die met zijn fabelachtig geheugen de herkomst van
een paar Latijnse citaten zonder moeite direct wist op te geven.

W. PH. COOLHAAS.

Amsterdam, Kerstmis 1951.
