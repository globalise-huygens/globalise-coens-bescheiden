84                                       27 Mei 1616

hert toedraghende was, daer begost men te balanceeren (ick achte in
een ongelschael ) de macht van beyde strijdende parthe., ende hoe
die beyde conde gecontenteert werden, doch in de acte werde de
saecke te different gepledoijeert, want de meeste advocaten hieldent
met Orangh Frangij), onse advocaete waere weijnich doch kras).
Iek achte, het hierinne gegaen is als dengheene, die van d'een parti
een coets ende van d'andere pertij 2 peerden hadde ontfanghen tot
bevorderinghe ider van syn saecke, maer nu twijffele, wie degheene
is, die de paerden vereert heeft, want de saecke naer langdurighe
bitcharinghe (chere Java ) is ongedicideert gebleven ende wert in dese
solemneele acte naer langhe debath geresolveert, dat, alsoo sij verstaen
hadden, dat den Portugesen ourebasse) in een van de schepe was,
dat men die soude ontbieden ende affvragen, ofte de fregath buijten
ofte binnen is genoomen ende daermede is t'parlement voor d'eerste
sittinghe gescheyde. Mij wert dadelijcken weghen den Coninck belast,
den versz. tolck in aller haest op soude doen commen, soodat hierinne
segge, in de vuijtspraeck van den fynnen tolck de sententie ghelegen
is, doch al wert t'selffde ons tegen gewesen (dat niet en verhoope),
daer noch een langhe steert naer sal volghen, want niet en t'wijffele,
alle ten quaetste commende, dat met vuijtreycken van 2 a 300 picoll
ten vuijterste bestaen sullen, t'gheene den Coninck in cleede sullen
moeten leveren ende achte, dat voir dese reyse hier niet anders inne
te doen en is, ofte soo iets anders mochte ghedaen werden, can tot
noch toe bij mij niet en begreepen worden. Mij docht ongheraden de
fregath soo langhe op te houden, totdat de sententie gestreecke wert
vuijt vreese ende ongetwijffelt, dat de poledoijeâ€™) daermeede over
gebitchaert soude hebben, doch den Engelschman heeft hier vuyt-
gestroyt, dat do. fergath tusschen Bantam ende Jacatra was gebleven,
derhalven in de eerste sittinghe niet van is geroert geweest ende soude
die hebben moeten wedergeven, soude doch all te schandelijcken ge-
weest ende noit wel te verantwoorden syn, dit is alles gepasseert, eer
de Portugesz, audientie vercreghen,

Op 22en deser syn by de Coninge ontboode geweest, alwear met
een Portugese pracht haer last geexibeert hebben, haer eys bestont
in 2 stucx vooreerst, naerdat langhe wel verhaelt hadde de groote
vrintschap ende alliantie, die met den coninck van Johoor hebben, was
oirsaecke (aleer haer ghelede schade met wettel. middelen hadden
