308                                     1 MAART 1618

naer Macauw hebben d' schip de Galiasse om deselve tattraperen op
den 17e Januarij na middach gedepecheert, daeroppe den 19e tsmid-
dach tydinghe bequamen, do. craecque den 18en smorgens oock seyll
ghegaen was, twelck ons door de goede apparentie van resconter niet
weynich verblyde, doch hebben ontrent den avont naerder advijs be-
commen, dat wederom in Sagimda (synde buyten Nangesagcquy) in-
gheloopen was, van waer sich naderhandt wederom in Nangasacqui
doen boechsaerden, tghehele schip gans onttaeckelt heeft, synde all
noch hun vuytgheven, dat dit (jaer) overblijven sullen, 'twelck ver-
meyne, conirarie sijn sall, achtende naer tvertreck van tschip d' oude
Zonne oock wel haest wederom toemaecken sullen, dat hun den tyt
wel toe latende is ende door ons met het necessarelijck vertreck van
do. schip niet verhindert werden can, de pilott van do. craecque heefft
verclaert, met hun buyten gaets synde, de Galias in tghesicht hadde,
daerop sij van intloopen (niettegenstaende alle hun groote ghedaene
preparatie tot slaen) resolveerende. Do. craecque is van buyten ron-
tom met swalpen ende van binnen met groote balcken neffens andere
teghenweren voor tgeschut versien geweest, twelcke niettegenstaende,
als blijct, hunne nootwendighe voijagie niet hebben durven vervorderen.
Inghevalle deselve dit jaer niet en compt te vertrecken, sullen de
Chinesche waeren apparent een seer goeden merct treffen, verhoo-
pende, wij daer van de minste niet en sullen gheprovideert sijn, als
niet twijfelende, Uwe E. op de te verhoopen becommen prinsen door
de scheepen d' Oude Zonne ende Galliasse soo vast staen sal, dat U.E.
ons daeromme van costi gheen cargasoen senden soudet, dat nu drije
jaeren met goede devotie verwacht hebbe ende oock noodich sijn sall,
soo wij geen fame van rovers in plaetse van treffelijcke coopluyden
vorderen willen, dat ick duchte ons, soowel hier als op andere plaetsen,
te verwachten sall staen, soo wanneer de natien beginnen te vermer-
cken, wij hunne treffelijcke negotie benemen ende gheensints trachten
hun t nootwendighe te versorgen. Versoeckende aen Uwe E. inghevalle
van costi gheen cargasoen herrewaerts ghesonden en wert, dat Uwe E.
hondert ofte meer cassen met jets ghevult, wel toe gemaeckt ende
buyten weeten van eenighe herrewaerts commende Jappanders te
doen scheepen, dat Uwe E. voor seecker houde over veel respecten
wel besteede costen syn sullen.

Off de scheepen doude Zonne ende Galiasse dese reijse Couchin
