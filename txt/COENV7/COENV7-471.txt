10 AucusTus 1619                     455

te weesen als realen, dan soo de Heeren root coopergelt gesonden
hadden op de formen, als alreede over jaer en dach geaviseert hebbe,
ongetwyfielt soude hier grooten aftreck gehat hebben, daer altijt een
cent avanca op souden geloopen hebben, daer ter contrarie voor de
Heeren gants geen avanco op en is.

Voor deesen hebbe U.Ed. eens geschreeven, dat hier wel noodich een
urwerck van doen was met sijn wijsers, wil U.Ed. andermael gebeeden
hebben, ghelievet de goede hant daeraen te houden, alsoo Amboina,
als weesende de eenighe plaetse, daer de Compa. soodaenighen dominio
heeft over lant ende luijden, sulckx wel toecomt.

De boecken van dit jaer nevens alle andere papieren, testamenten
ende reeckeninghen van de overleedenen alsmeede tgeene tzeedert
geinnoveert sal syn, heeft U.Ed. met den Tijger te verwachten.

UEd. gelieve gedachtich te weesen, dat wij met den eersten doene-
lijck alhier mogen gesecoureert werden van rijs, alsoo jegenwoordich
booven de 10 last rijs bijt t casteel niet en is, invoegen, dat mij al
hebbe beginnen van sagu te versien, die seer costelijck sal vallen. Oock
twyffele, off sooveele sullen connen becoomen, als van doen hebben,
doch vertrouwe, dat van de eene ofte d' andere cant noch al iets sullen
becoomen.

De fergatte Bijma, die al over 6 weecken van hier was vertrocken
naer Banda, is op den derden deser hier weederomme ten ancker ge-
coomen, overmits het seer harde weer, dattet in see dagelyckx maeckt,
soodat niet en heeft connen opcomen langs de cust van Seram, synde
door het harde water soo seer leck geworden, dattetsellve weederomme
sullen moeten laten versien.

Pr. de Bonniit hebbe den eersten deeser schrijvens gecreeghen wt
Banda van den vicegouverneur van Ansen, die seer verleeghen is
omme de fargatte, alsoot daer ingevalle niet en heeft gereegent ende
meede seer sober van rijs waeren versien per manquement van vaer-
tuygh, alsoo op Nera noch reedelijck sijn versien van rijs. De brieven,
aen U.Ed. adresserende, sal met den Tyger senden, alsoo achte, Godt
ten voorsten, dat die noch voor t arivement van voorsz. joncke daer
bij U.Ed. sal weesen.

Ons begint alreede hartelijck te verlanghen naer de novelles van
daer, die hoope, den Almoegenden soodaenich sal verleenen, dat die
sullen strecken tot loff ende eere als tot welstant van den Lande,
