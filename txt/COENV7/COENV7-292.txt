276                    25 SEPTEMBER 1617

joneken sonder eenich respect is geschiet, maer van de eersten is heel
wel ende sonder opspraeck gesucedeert, alsoo wat van der hant ge-
schiede, maer dese waeren soo haest buijten tehandt niet, ofte werden
genouchsaem aengesnoert, tis waer, sy waeren eerst onder seyl ende
wonnen over handt, soodat schijnt, onse genootsaeckt waeren te schieten,
de schippers seggen, in dier voughe niet geprocedeert en hadde, de
vogels waeren haer ontvloghen, de noot breekt) wet, wilden by ider
soo geconsedereert werde, hoe het sy, twaere veel beter ende voorder-
lijeker voor ons geweest, haddet wt t' ooch geschiet. De magt. seijde
gheen onderscheet daer inne te weten, ofte het in sulcken forma ote
in sijn revier geschiet, want alsoo voor tselffde ende alle de Chinese
haer sulcx inbeelde, hadde gevreest, soo hadde een van sijn juretulles )
met ditto joncken affgesonden, opdat sekerlijc mocht weten, hoe het
met de saecken soude gaen, dese fielt, met dat een brock in sijn keel
kreech, bichte recht op, anders soude daer niet affgenome, maer veel
swaerders gemaeckt hebben, alst in effect was, gelijcken die dinghe
gemeenlycke in sulcken conjuncture gaen. Ick sustineerde voor de
magt. ende allen den adel, die altsamme, als dusdanighe solimnele
biscaringe vereijst, vergadert waren, alsoo hier sulcken blauwe bloeme
groyde, datt men niet anders en riep als: jahat orang olande) ende
scheen, ons quijt wilde wesen, daer wel wat aen is, ons doen siende,
datter gheen reede en waere fe claeghen, vermits t' aenhalen in zee
ende niet in de magts. revier was geschiet, repliceerde, dat soo sulcx
in zee waere geschiet, hij en soude hem daer meede niet bemoijen, maer
op sijn ree wast onbehoorlycken, sustineerde ter contrarie van dien, want
verder als 10 schooten van de reede was geschiet ende de magts. ree en
streede ten wtterste maer 3 schooten, den Jurtullus wist mede, off niet
verder en was geschiet, daerop werde gevraecht ende seyde, dat ditto
joncken onder seijl waeren (soo dat calffken meest op syn rechter zyde
viel), de fielt wist mede de huych naer de wint te hangen. Ick seyde vor-
der, dat wy de Chinese al te gratieuselijcke trackteerde ende getracteert
hadden (den tolck swol als een padde), want haer peper en was haer
niet aff genomen, gelyck den roup hier ghinck, maer met R. van achten
tot een calti toe betaelt, daer ter contrarie de portuguese, wanner haer
conne becomme, sonder respect ofte aensien, van wat plaets vertrocken
sijn, haer ende haere goederen captiveere ende ofte op gelycker wyse
met haer procedeerde, wij waeren der gerechtiger toe als de Portugese,
