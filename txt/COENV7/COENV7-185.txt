25 JuL1 1616                                     169

Alsoo hier een schorre ) ende quade reede is, Uwe E. sal gelieven
te versorgen, dat wij van daer van een swaer ancker ende touw versien
worden, opdat het ancker hier als een beurch ons dienen mach, vermits
ijder mael de fregatten een dregge ote ancker lacten vallen, connen
hetselfde niet wederom becommen.

Uwe E. gelieve mij de vrintschap te doen ende belasten een van Uwe
E. dienaers mij een pont boraes op te laeten coopen ende melte eerste
schepen herwarts te senden.

De getroude verlanghen seer nae gout, gemaeckt ende ongemaeckt,
dat wij hier om goude kettinghen ende armringen te maecken met goede
avance sullen connen vercoopen. Soo aldaer twee ofte drie pont te be-
commen is; soude niet ongeraetsaem wesen, dat wij daervan versien
worden, Wij sijn van andere maten, bandeliers ende forquetten versien
gelaten, als daer de soldaten daegelicx de parade doen, die nu vrij wat
beginnen te verminderen, vermits daegelick om de nootenplockers te
bevrijen partijen in tbosch moeten gaen.

Ons is alhier geen schroeff, stael ofte ambeelt, dat goet is, gelaeten.
Wij moeten ons met een Chijnesen blaesbalch behelpen, vertrouwende
vastelick, Uwe E. sorgh draegen sal, dat wij daervan mette eerste ge-
legentheijt versien sullen worden.

De rottangh, die wij hier becommen hebben, is meest in tmaecken van
de huijsen gespilt, Uwe E. gelieve tot Japara te ordonneren, dat se ons
een goede pertije toesenden, die wij hoochnoodigh van doen sullen
hebben.

Wij hebben nu eenige daegen verleeden alhier een prauw becommen,
daervan de swarten hier op het lant ontvlucht, die wij niettegenstaende
met alle de soldaten ende swarten het gantsche lant op en nceder ge-
socht hebben, toch noch toe niet hebben connen attraperen. Ick weet
sonder paerden den vijant het acces op dit eijlant niet voor te comen,
soodat Uwe E. toch sorge gelieft te draeghen, mijn luijtenant mette
eerste schepen herwaerts mach comen ende wel geaccomodeert worden.

Ick bedancke Uwe E. van sijn faveur, waerdoor ick als op de trappe
om te climmen geraeckt ben, bidde mij noch in tvervallen van meerder
avancement gedachtich te willen sijn. Ick sal niet naerlaeten mijn
utterste debvoir aen te wenden om hetselfde met danekbaerheijt in aller
getrouwicheijt te bedienen ende verhoeden, dat Uwe Ed. daerin gheen
ondanck behaelen sal.         Hiermede
