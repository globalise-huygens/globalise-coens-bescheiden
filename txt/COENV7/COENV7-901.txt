885

geschiedenis en die van haar rechtsstrijd met de V.O.C. is beschreven in van Noort
p. 131164,

8) Dirck Leennaertsz. of Leendertsz, commies van de Magellaanse Compagnie,
kwam 18 December 1617 te Bantam en vertoefde in 1618 te Amboina. Hij vertrok
van daar 25 April 1619 naar Java om te repatriren. Het is niet zeker of hij het
vaderland bereikte. Vgl. van Noort p. 150154,

10) Cornelis Barentsz, van Neck, commies van de Magellaanse Compagnie, ver-
trok 3 April 1607 uit patria met de Gelderlant, waarmee hij 18 Februari 1608 te
Bantam kwam. Hij was eerst te Ternate gevestigd, waar hij bij den koning zeer
in de gunst was en sedert 1610 te Loehoe. Hij repatrieerde 19 December 1617
17 October 1618 met de Eendracht. Vgl. van Noort, register in voce.

108) Capalla Ycan. Maleis kepala (hoofd, kop) ikan (vis), een retributie als
teken van erkenning aan de overheid opgebracht,

11) Frederick (de) Houtman maakte als volontair onder zijn broeder Cornelis
diens eerste (1595 1597), als schipper van de Leeuwin (1598 uitgevaren) diens
tweede reis naar Indi mee. 11 September 1599 werd hij in Atjeh verraderlijk gevangen
genomen en gehouden tot December 1601, toen hij met de Zeelandia onder Cornelis
Bastiaensz. kon repatriren. In Juli 1602 was hij in Nederland terug. De tijd van
zijn gevangenschap gebruikte hij voor een grondige studie van het Maleis, ook hield
hij zich bezig met astronomische waarnemingen. Zo goed hij kon, waarschuwde
hij in die tijd Nederlandse schepen tegen aanslagen van Atjehse zijde. In 1603 voer
hij als cpperkoopman op de Amsterdam onder van der Hagen uit, voor de derde
maal, en werd 1 Maart 1605 de eerste Nederlandse gouverneur van Amboina, wat
hij tot 11 Maart 1611 bleef, opgevolgd door Jasper Jansz. om met de Hollandia te
repatriren; hij arriveerde 8 Juli 1612 in patria. Van 1613 tot 1618 was hij lid van
de vroedschap van Alkmaar. October 1618 tot Augustus 1619 kwam hij voor de
vierde maal uit en wel op de Dordrecht als eerste raad van Indi, een vloot van
11 schepen commanderende. Hij diende enige tijd op de blokkadevloot voor Bantam
en vertrok 3 Maart 1620 naar de specerijeilanden voor een inspectietocht, van welke
hij in October te Batavia terug kwam na met de Walcheren 3 April te Amboina,
14 April te Banda, 4 Juni weer te Amboina en tenslotte te Ternate gekomen te zijn.
Hij vergezelde Coen bij de Conqueste van Banda, was in Mei 1621 tegenwoordig
bij de landdag met de hoofden te Amboina. 30 Juni werd hij te Ternate tot
gouverneur der Molukken uitgeroepen, welk ambt hij tot 25 Maart 1623 bekleedde.
Hij maakte op de terugweg nog een inspectietocht naar Banda en repatrieerde
31 Januari tot 17 September 1624 met drie schepen. Hij stierf 21 October 1627 te
Alkmaar. Vgl. Encyctopaedie, Il, 108, Woordenboek VII, 627, Schipvaart p. 4655.

12) Oeli Lima en Oeli Siwa waren de beide bonden, waarin de bewoners der
specerijeilanden sociaal georganiseerd waren. Zij stonden gemeenlijk vijandig tegen-
over elkaar. De Oeli Lima (Vijfbond) was naar de Islam georinteerd en erkende
Ternate als voorstaat, de Oeli Siwa (Negenbond) was meer heidens-conservatief
en had Tidore als voormacht.

18) Castigo, Spaans: straf op een misdrijf gesteld,

14) Quaert, kwart(o). Kwartodienst, bepaald soort dienst, waartoe de onder-
danen der Compagnie op Amboina en ook wel elders verplicht waren.

15) Hendrick Meyer voer 4 April 1613 tot 15 Februari 1614 op de Middelburg als
kapitein uit en werd vervolgens in de Molukken geplaatst. Hij nam o.a. deel aan
