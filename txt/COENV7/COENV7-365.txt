24 Junit 1618                           349

beyde de jachten (aengesien die niet en liet affdryven) souden blyven
leggen, daer haer de Captn. Moor soude bemoeten sonder hoogerop te
comen, voor en aleer do. Captn. Moor syn tocht soude gedaen hebben.
Gevraecht, hoe lange die soude aenloopen, seyde een maent ofte zes
weeken min off meer. Wy presenteerden hem een jacht mede te geven,
doch was daermede niet tevreden, maer wilde, die soude blyven leggen,
als booven, daer bemoet sullen werden. Wy baden seer, dat toelaeten
soude een jacht boven mocht comen omme tgoet boven te brengen
ende de peper te laeden (want tvlot niet meer en sullen connen ge-
bruycgen, maer genootsaeckt syn te sloopen), maer wilde sulcx niet
toelaeten, hoewel hem seyde, den ouden coninck gedoocht hadde. Daer
met een trotsich gemoet op antwoorde, soo ghij het jacht boven doet
comen, wy sullen sien, wie meer vermach, ofte die van Jamby, ofte
de Hollanders. Ick bade hem sulcke reden te laeten blyven ende dat
hier laegen, was omme den handel ende zyn Magt. wille in alle belicheyt
te volgen, wat vorder mocht alegueere, dat hiermede veel tijts soucq
maeckte ende de peper noodich vervoert diende, gaff niet als te trotser
antwoort, seggende andermael, soo tjacht boven deden comen tegens
syn wil, datter mede mannen in Jambij waeren, soo cloeck als de Hol-
landers, somma was heel verwondert van soodaenighe nooyt gehoorde
discours ende can qualycque speuren, waer teynde vast is, andermael
vraechde hem, waeromme niet en wilde toelaeten, dat een van de twee
jachten mochte boven comen, antwoorde, vermits het mij niet en belieft.
Dese replijcke soude verstandiger in een labirinte brengen. Daer hem
op diende, soo de Magt, ons handel in syn landt vergunde, behoorde
ons toe te laeten de vruchten daervan te genieten ende de peper tot
ons gelieven te vervoeren, waerop replijceerde, ick en can niet veel
woorden maecken, doet, tgeene ick begeere. UE. heeft t'oordeelen,
watter omme gaet ende can anders niet gelooven, vermits schult heb-
ben, in wantrouwe zyn ghetreden. Ick en ben maer becommert, hoe
de peper aff sullen crijghen, want gelooff mij (heer), dat met haer wil
de jachten boven niet en sullen laeten comen ende de peper, die hier
is, met een jacht aff te schepen, hebben over de drie maenden werck.
Wie weet, wat grillen haer naer den gelijmijthen. tyet vuer sal comen
ende ofte toe sullen laeten den Jaeger boven te comen. Naer dese ant-
woort sont aen den ouden Coninck, die ons dede aenseggen, dat hy
geen coninck meer en was, maer hadde de regeeringe syn zoon gere-
