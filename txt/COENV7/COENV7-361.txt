24 Junr 1618                           345

buyten commende, achterhaelen ende haer te betaelen a 542 R. tpicol.

Wij hebben hier presentel. hier leggen 80 lasten geharpte peper. Het
jacht den Jaeger en de fregat syn in topcomen, soodat verhope UE,
binnen 40 daegen de Bergerboot neffens 160 last (met de Chynese) der-
warts te senden. Ende sal interim met devotie op de geeijschte cleeden
(als par ingesloten memorie is te sien) wachten ende volgens U.E. ver-
soeck ghelieve noch eenighe maende blyve, opdat U.E. met andre partije
peper, die hoope, met t'affcomen vande Manacabers sal vallen, tas-
sistere ende twyffele niet, de geeijste sorteringhe becomende, ofte ten
deele U.E. noch met eenighe 70 a 75 lasten by te comen, dat Godt geve.

Het Engels schip, dat 4 maende in de straet van Palimban gelegen
heeft, heeft veel joncquen, comende wt Mallacca, beroeft, als blyct by
de Maleijse cleeden, die dagelicx syn vercoopende, hebben mede wt
eenighe Javaensche joncgen van hier eenighe 5 a 600 pol. peper gelicht
ofte, omme wel te seggen, gestoolen, waer daervooren (soo hy selffs
voor de Magt. bekent heeft) niet een reael bethaelt heeft. By do.
Magt. gevraegt, waeromme die genomen hadde sonder betaelen, rerli-
ceerde, vermits eenighe van haer een vrijgeleyt van de Hollanders
hadde, als ofte die Coninck van der zee ware, ist niet oorsaeck genoegh
ons haer steelen ende roven eenen caelen deckmantel te geven, noch-
tans ist hierbij gebleven. Derhalven, als mij wat willen roeren van
Chynese joncken, soo antwoordde haer, dat de Hollanders de peper
niet en sullen steelen, als de Engelsen doen, maer die haer, als voor
desen gedaen hadde, betaelen, soodat do. Chijnesen te bidden hebben,
dat de Hollanders maer en niet de Engelsche bemoete. Do. Engelsen
hebben van hier voor desen geszt, ontrent 500 pol. ende is, dat in 12
jaer alhier vergaedert hebben.

In Palimban syn 2 Chynese joncquen, dan dat aldaer eenige peper
soude vallen, hebbe noch niet vernomen, hoewel hier dagelicx prauwen
van daer comen. Corts hebbe weder missive ende eenich geschenck van
de Magt. ontfangen, dat sulex waere, ongetwijffelt soude ons sulcx
advyseren omme ons aldaer te locken, dan tselffde sal naerder doen
ondersoucgen, yets vernemende, sal U.E. per den eersten advijseren.

Wat belangt Andrigirij, soude (onder corextie) geraeden vinden, U.E.
aldaer metten eersten een jacht gelieffden te senden, alsoo verstaen,
daer wel eenige peper te becomen zal wesen. U.E. gelieve tjacht, dat
derwarts gedestyneert, eenighe 10 a 8 last soudt in te geven, hoe grover,
