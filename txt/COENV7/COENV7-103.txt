27 Mei 1616                                        87

aldaer tot omtrent halff Junij blijven leggen. Soodat niet anders ver-
neemende, is onnodich een van de 2 jachten naer de Molucos te seyn-
den, derhalve verhoope, de chaloupe Vlissinghen binnen 14 daghen
volghen sal met syn ladingh, tensy seeckerder tijdinghe verneemen,
den tyt sal leeren,

Dat UE. adviseert een prauw naer den Coninck van Johoor te
seynden omme vandaer eenich seker bescheet te hebben van haer
ghelegentheyt ende intentie, hebbe daeromme vuijt geweest, dan niet
gevordert, vermits hier niemant en vermach prauwen vuijt te seynden,
tensij door last van den Coninck, die hetselffde nu noch niet te passen
en compt. Hier wert voor seecker ghehouden, dat den Coninck van
Johoor naer Pahangh is vertrocken omme oorsaecke, hier vooren
verhaelt,

Alsoo dese in aller haest hebbe gesocht aff te vaerdighen ende dese
Coninghen t'hooft vol hebben met de bitcharinghe, soo hebbe noch
gheen bequamen tijt connen becommen omme den jonghen Coninck
te spreecken, sal aen hem een prauw versoucken ende alles doen, wat
doenl. is omme die te becommen. Binnen 15 daghen can alhier weder
wesen, soo eenighe neersticheyt doen. In tselffde sal mede gheen costen
ontsien, ofte soo binnen 14 a 20 dagen eenighe seeckerder tijdinghe
verneeme, die eenichsints mochte waerschynel, wesen, sal volgens U.E.
ordre de chaloupe Vlissinghen naer de Molucos seynden, den noot
sulcx vereyschende met sulcken adviso aen den Hr. Gouvr. Reael, als
alhier sal comme te vernemen.

Wat aengael de schepen wt China, syn naer t'vertreck van onse
schepen tot Mallacca ghearriveert, te weten 2 schepen, t'een het sil-
verschip ende t'ander t'schip van de coopluijden ofte Naos de Mar-
cador '), dit is seker ende syn presentel, voor Malacca gheanckert.

Den Coninck van Atchijn wert alhier geseyt, dat doenl. is met veel
cleene prauwen te timmeren omme den Coninck van Johoor in syn
vlucht allencxkens tot t'wterste te vervolghen; de Portugese soude
jegenwoordich in vreede met hem syn ende alle de ghevanghenen vuyt
verbrande galioen als den behoutsoon van den Capt. van Mallacque
als andere soude weder in Mallacca ghekeert sijn,

UE. wel belyde reede soo op stuck van meseurc als jegens den
Coninck te gebruijcken sal, soo wanneer desen nevel wat verlicht is,
wat harder aenhouden ende verhoope daerinne als in andere U.E, ordre
