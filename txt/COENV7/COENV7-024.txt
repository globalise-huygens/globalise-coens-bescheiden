8                                      29 DECEMBER 1614

neesen conden niet vernemen, veel van hun joncken naer Jappon souden
vertrecken ende van de craecque wisten oock weijnich bescheet te
geven, somma dat ick segghe, all ons verlangen, eenighe bede ende
begeerte van Gadt Almachtich was, onse behouden reijse, het resconter
van de craecque ofte dat d' selve geen voijage dit jaer naer Jappon
doen mochte, als meijnende daerdoor tot het voornoemde dessein te
geraecken, met welcke hoope vertreckende, sijn door Godes ghenade
voorspoedich (doch sonder t' gewenschte resconter) den 1 Augusti onder
t' lant van Jappon, ende den 6en ditto in de haven van Firando wel
ghearriveert, onder wegen niet anders als t' ghesichte van eenighe
Chijneesche visschers gehadt hebbende, t Salvo arrivement van de
Maccausche craecque in de haven van Nangasacque hebben t' onser
aencompste verstaen, die met sonderlinghe moeijte ende arbeijt (door
den vroeghen tijt vant jaer dat d' selve ghecommen was) van over
ettelycke mijlen met bercquen daerin ghebouchsaert was, het is voor-
waer een consideratijff ende important stuck, daer sonderlinghe op te
letten staet om dese craecque eenmael te attrapperen, die neffens de
scheepen van Maccauw op Malacca soo seecker waere te nemen ende
den viandt soo grooten affbreuck aen te doen is, als den Portugijsen
Indischen stant met cleijne macht ende ons groot prouffijt ergens in
soude moghen ghecrenckt werden, houdende voor seecker daer ende
op ander treffelijcke saecken meer soude gheleth ende de middelen bij
de hant ghenomen werden, soo ons de nootwendich schijnende Moluc-
ques de treffelijcke machten soo niet en consinneerden als in eenighe
jaeren herwaerts gedaen hebben, dat den Portugijschen viant door hun
gerust drivende handelinghe seer op de been geholpen ende floreeren
doet.

Nu wat de voorsz, craecque dit jaer ghebracht ende ons (naer
gemeijne opinie) meest nadeelich conde wesen, sall Uwe E, utte nef-
fensgaende copien van brieven, aen de comptoiren van Patana ende
Siam largamente gheschreven, connen sien, daer aen mij ghedrage,
soudende mijnenthalven weijnich swaricheijt van hun compste ghe-
maeckt hebben om evenwel een goet contant retour per costi ende
Patana ghedaen te hebben, soo den opghecomen oorlooghe sulcx niet
meer beleth en hadde, als Uwe E, hiernaer breder sult verstaen, doch
dat d' selve beeter middelen hebbende als wij om jaerl. al sulcke stuck-
goederen ende ander waeren te brenghen, als de veranderlijcke sinne-
