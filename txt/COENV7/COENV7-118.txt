102                      5 Juni 1616

De 2 Chineessche joneken, die hier syn geweest, waervan d'een aen
Et Juan ) toebehoorende, de gouvernrs. hebben haer hier veel affhan-
dich gemaeckt ende tgeen haer over gebleven is, hebben opgesnapt, de
joncken vercocht ende elek om een goet heercomen is, eenige sijn moors
geworden, oversulex dat haer Mrs. tot Bantam niet hebben te verwach-
ten, twelck U.E, diene voor advys, opdat U.E, mach sien, hoe met Etjuan
hebt te leven, van sulex hij noch schuldich soude mogen wesen.

Wij hebben met de schippers van den Aeolus ende der Goes een
revier drie myl van hier, gent. Meca, affgeloot ende het gat derselver
gediept, bevinden deselve op het droochste te hebben styff 20 voet
waters ende alsoo de schippers meenen, het schip der Goes, ledich
synde, daerin soude mogen, hebben geresolveert, hetselve, gelost synde,
derwaerts te laten gaen om verdobbelt te werden, de 400 plancken,
die ick mede genomen hadde tot opmakinge van een huijs, sullen die
daer toe laten gebruijcken ende ons behelpen, naer tbeste wij connen
ende alsoo het verdobbelen niet can geschieden, noch oock het in-
brengen van t voorsz. schip sonder groote neersticheyt te gebruijcken,
hebben goetgevonden den schipper van den Aolus op tschip der Goes
te stellen ende den schipper van der Goes op den Aolus, want het geen
man en is om eenige moyte aen te gaen ende genouch te doen heeft
syn lyff te dragen, oock en ister gants geen sorchvuldicheyt noch
authoriteyt by, dat hier op thoochste noodich is of can geen werck
gevordert werden, soodat nu niet twijffel, twerck sal wel gevordert
werden. Ingeval UE. een schip sent, laet Jacob Adriaensen ) niet
wedercommen, want hier gants op de custe niet en dient, connen hem
met gewelt niet scheep houden, is gestadich meest aen lant (dat noch-
tans een barre ree is) soo wel in tlossen als in tlaeden, enfijn, een groot
Iyff sonder sorge ofte achterdencken, tot een stierman om gecomman-
dert te worden, achte hem bequaem.

Hiernevens gaet Daniel Van der Heggen '), die alhier 4 jaren voor
ondercoopman heeft gelegen ende heeft hem wel gecomporteert, hadde
hem in dezelve qualiteyt noch wel willen houden, dan, alsoo niet
heeft willen blyven sonder geavanceert te worden tot oppercoopman,
die hier noch ten overvloet syn en met het naeste schip oock costij
gesonden sullen werden, hebben hem syn verlossinge geconsenteert,
Iek wil UE. gebeden hebben, in geval aldaer eenige goede occasie
presenteert, tsy in hem te laeten verbinden off naer tpatria te gaen,
