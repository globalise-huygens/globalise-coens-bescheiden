542                      21 APriL 1620

maent April by schoonen dach met deselve twee galeijen ende 9 Tijdo-
reesse correcorren genouchsaem onder schoot van t' fort t schip de
Maen (soot op de reede lach) beschieten, doch sonder effecten,

Een goede ende aensienlijcke macht van schepen ende volck is hier
eens nodich omme de Ternatanen met soodanigen middel op een ander
voet te setten, want haer hoochmoet ende trotsigen handel hoe langer
hoe meer onverdraechlyck wort, doen all wat sij willen, hebben meest
alle de Mackjanesen sonder ons eens te kennen van haer landt gehaelt,
daermeede sij met vijffentwintich correcorren om de Noort sijn gevae-
ren, niet weten waer, d' eene seyt naer Moro, d' ander na Sangij, de
derde naer Tafoerij off Miauch. Waer het wesen wil, sal den tijt, waer-
achtich leermr. ende aller dingen ontdecker, meede brenghen. Sijn
omme dese honge ) toe te rusten wel 5 a 6 maenden doende geweest,
waeromme veele meijnen, van gelijcke soo lange wel mochte uijtblijven,
jaa dat het well op sijn Kimelaha Chatib Daijs mochte vallen. In fijn,
hebben Ternate, Mothier ende Mackian van volck ontbloot ende laten
ons sorghen, van Calleamatte hebben geheel de handt getrocken, blyft
van ons met 40 Nederlanders, 25 Mardijckers ende 10 Jappanders be-
seth. Tis qaelijck halff opgemaeckt door gebreck van schoppen ende
anders, hebbent meede moeten laeten leggen ter naerder gelegentheijt,
doch hebbe het met een groote gracht ende dicke houte pallasaden
versterckt, soodat het genaechsaem ses maenden in deffentie blijft, mid-
delertijt mogent opmaecken off (ordre hebbende) raseeren.

Soo met t' sluijten van desen onledich was, wert my onder een vreede-
vendel van Gammelamme toegesonden dese Spaense meedegaende
brieven, die geopent, gelesen ende verstaen hebben, wenschte de suc-
cessen daervan te mogen sien, opdat onse bedroeffde gevangenen naer
soo langduijrige ende swaere gevanclienisse eens van die banden moch-
ten ontslaghen ende in vrijdom geseth sijn, twelck hen gunne den Al-
mogende, in wiens genadige bescherminge den

Ed. Erntfesten, gestrenge manhafte wijse voorsinnige seer discrete
Heere bevele, die deselve ende alle de vrunden aldaer naer groetenisse
verleene gesontht. tot salicheijt in Maleijo desen 21en April 1620,

Was ondertkt. Uw E. gunstige vrient

Jan Dircksz. Lam.
