246                     22 Juri 1617

lagen, soodat, ingevalle wij onse macht by den andren gehadt hadden,
souden, Godt te voorsten, naer menschelijcken opinie meester van de
Spangiaerten geweest hebben. In dese naval batallia is, naer t' seggen
van de gemeene man van onse sijde soo wel gevochten, als in lange
jaren voor desen geschiet is, dan des vijants macht is te groot geweest
ende bij d' onse te cleijn geacht, een plage, die wij veel subiect sijn. In
mynnen voorgaenden van dato 27 maij) is U.E. geadvijseert, dat te
vreesen was, dat den Spangiaert, leggende op sijn luijmen ende vol-
comen van onse macht geinformeert sijnde, ons wel mochten comen be-
stoocken ende een verdeel affsien, daer het, Godt betert, toe gecomen
is, dan alhoewel hij meester van tvelt gebleven, naer verstaen, en hebben
daer geen sijde bij gesponnen, overmits haere schepen, gel. zij altijt
gewent sijn, extra ordons. vol volex sijn geweest, want boven haere
soldaten altijt groote menichte van vollontariers op soodanige corte
tochten gaen, alsoo sij haer hebben laten voorstaen ten aensien van haere
geweldige machte op syn witterst met ons te handelen. Het is bijkans
voorseecker te houden, dat do. schepen door het groot verlies van volck
wel voor een tijt mochten aen de wal geraecken, alsoo men seijt, die
van seer verganckelyck hout gemaect en sijn, ende eer sij wederomme
volck sullen connen versamelen, sullen vergaen sijn. Men seijt, dat wij
met onse drije schepen ontrent de 250 man verlooren hebben, waeronder
3 cooplieden end den schipper van de Aeolus, genaemt sijnde de coop-
lieden als volcht, Francois Lemmens, Jacob Schot ende eenen Ver-
berch ), welcke schade om het verlies van het volck seer treffel. is.
Aengaende het verlies van de schepen ende toebehooren, kan met
den buijt rijckelijck geboet worden. Hetgeene datter alreede in behouden
handen is, wort ontrent de 15 ofte 16 tonne schats geextimeert weerdich
te syn, naer gissinge. Men seijt mede, dat in tijde als den Aelus begost
te sincken, den schipper het cruijt in de brant soude gesteecken hebben,
daer eene van de Spaense schepen met soude gevlogen sijn ende datter
noch twee schepen van des vijants sijde naer de wal liepen, na de onse
speuren conden, soo wilden sincken. Wij verhoopen, dat de twee sche-
pen, bij den commandr. Lam om de Noortwaert gesonden om op de
joncken te passen, wel een rijcken buijt mochten brengen, alsoo doen
ter tijt in trechte saijsoen was. Wij en twijffelen niet, off den vijandt
sal soo gematteert wesen, dat hij de macht niet en sal hebben om do.
twee schepen te bestoocken, want anders soo souden do. schepen almede
