en

9.

Joris van
Spilber-
gen.

10.

Geld van
Arabie-
ren.

382                        25 Oct. 1617.

alsoo 't voorgaf in Mauritius te willen verwinteren, dat sy vooruyt waren ge-
seylt, sonder daernaer te wachten. Watter van is, sal ons den tijt ende U. E.
naeste schryven volcomelijck onderrichten.

U.E. refereert sich in 't eynde van synen brieff tot het mondelinge raport
van den commandeur Spilbergen, ernstlijck versoeckende dat wy denselven
souden willen hooren, om van hem vele particulariteyten te verstaen, die
U.E. segt te verswygen. Wy hebben hem tot meermaelen lange ende breed
gehoord, maer en heeft ons van U, E, wegen geene andere saecken van eenige
importantie oft consideratie geopenbaert, als de twee daervan wy in onse
generaele brieven mede mentie hebben gemaeckt, waervan wy d’eene, te
weten de peuplatie van de eylanden van Banda met Chinese families, seer
goet ende dienstich, doch het andere, van ’t rendevoes, seer bedenckelijck
ende vol perijckels vinden, soodat ghylieden, aleer sulcx te beginnen, wel
rypelijck ende wyselijck niet alleen het begin, maer oock het succes ende 't
geheele gevolch van eenesoo swaresaecke met den anderen hebtt' overleggen.

Uwe toesegginge van ons het naeste jaer, door Gods genade, een heerlijcke
vlote met een treffelijck rijck retour toe te seynden, met verseeckeringe dat
wy ons daertoe mogen verlaten, sal ons doen hoopen dat wy dit naevolgende
jaer eens uyt alle onse lasten ende swaricheden alhier sullen mogen geraecken,
ende U. E. wederomme een goedt, rijck cargasoen toesenden, om den handel
verder te continueren. Godt den Heere wille de schepen soo hier als daer in
salvo laten arriveren.

Op ’t gene ons in verscheyden brieven vandaer, soo by den gouverneur
Reynst, als eenige particuliere commisen, van't gelt van de Arabiers, in banco
deser stede gedepositeert liggende, geschreven is, hebben wy goetgevonden
aleer dienaengaende eenige resolutie te nemen, oft daerop eenige ordre te
stellen, uwerlieden naerder advijs te verwachten, want alsoo wy vastelijcken
houden dat de rechte eygenaers van de goederen, daeruyt dese penningen
gesproten sijn, verre te soecken ende per avonture al overlange overleden
sijn, ende sulcx niet sonder reden beducht sijn, dat als men schoon eenich
gelt derwaerts mocht seynden, 't selve ter rechter handt niet en soude comen,
ende evenwel sooveel geruchts daer te lande soude mogen maecken, dat
andere haer voor de naeste tot deselve penningen uytgevende, ons ander-
mael daeromme moeyelijck souden mogen vallen, soo vreesen wy oock ende
en sijn niet geheele buyten presumptie, datter desen aengaende tusschen
eenige Arabiers ende onse commisen eenich verstant ende collusie soude
mogen wesen, ende dat syluyden alsoo den buyt met den anderen deylende,
oft d'eygenaers (sooder eenige sijn) met een cleyntgen paeyende, de reste
voor haer souden mogen behouden, 't welck alsoo niet en behoort, ende dat
het accoort (sooder om een cleyntgen yets te doen is) veeleer tot profijt van
