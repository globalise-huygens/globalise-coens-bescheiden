ER MM

17 Arrir 1626.                              689

huysvrouwe gheselschap noch sullen vermaecken. Mijn vrouwe is noch even
moedich totte reyse gheneghen; 'tconde wel ghebeuren dat in plaetse van
twee met ons dryen inbarqueerden. 'tIs zoo verde gheweest dat het gheseyt
was dat onse reyse met dese schepen soude voortghaen, doch cort daerop
quaemen eenighe nieuwe consideratien hetteeder menschelijck oordeel weder-
om te rugge trecken. Terwylen de heeren die het haer offitie raeckt, ander-
mael twijffelachtich wierden, quam wederom schriftelijck van Engelant over
een ernstighe begheerte van syne Majesteyt van Groot Bretagnien, vry wat
scherp inghestelt, dat haere Ho. Mo. den voortghanck van myne reyse naer
Indien (als gheweest sijnde, segghen sy, instigateur ende minister van de
grouwelijcke wreetheyt in Amboyna ghepleecht) nyet souden ghedooghen.

Haere Ho. Mo. ende treffelijcke edelen waeren ghenegen syne Majesteyt
daerinne te ghenoeghen,ende de reyse 't eenemael met formele resolutie te
schorten; dan alsoo Hollandt ende Zeelant hun daerteghen opposeerden, is
de saecke voor de Staeten van Hollant ghebracht, ende hier wiert verstaen
dat gheensints conden noch wilden ghedooghen dat men ter comtemplatie
van syne Majesteyt van Engelant de vryheyt ende privilegie van 't landt
soude vercorten ende Coen sonder redenen ophouden, waerover begheerden
dat onse reyse voortginge, doch wilden sulcx ten ghevalle van syne Majesteyt
tot den herfst wel treyneren. Aldus wert het vleugelken van de ghemoederen,
dat hier op de hoochste berghen staet, onsenthalven van de windt herrewaerts
ende derrewaerts ghedreven, sonder my eens te hooren spreecken. Onder-
tusschen soecken wy de leute ende stilte, met ghoede hoope dat van den
Heer der Heeren ruste becomen ende alles ten besten gbeschickt werden sall.
Vorder refereren ons tot onsen neffensghaende aen den Heer Generael Car-
pentier gheschreven ), die wy vertrouwen, U. E. nevens dâ€™ andere Heeren
Raeden van Indien ghecommuniceert sall werden.

Hiermede, erentfeste, voorsinnighe, seer discrete Heere, sy U. E. met sijn
huysvrouwe ende gheselschap van ons ende mijn huysvrouwe hertelijcken
ghegroet ende des Heeren ghenade bevolen.

In Amsterdam, ady 17" Aprilis 1626.

U. E. dienstwillige
J.P. COEN.

1) Niet aanwezig.
14

