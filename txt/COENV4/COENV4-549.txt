ee               ae

15.
Hangel
van
vreemde
natien
te
Bantam.

24 Oct. 1621.                               525

haer horen ende U. E, naermaels adviseren, wat daerinne sal besloten worden.

Sooveel aengaet den handel van Bantham ende oft U. E. iets sullen mogen
lichten op den peper, dieeenige natien van Europa, als Engelsche, Francoisen,
Deenen etc, aldaer soude willen copen, dewijl U. E. daerop versoecken onse
ordre, soo dunckt ons, dat U. E. nevens d’ Engelsche, soolange als Bantham
in syne herdicheyt persisteert ende U. E. de plaetse beseth ende belegert
houden, allen en een yder met goet recht ende reden van daer cunnen weren,
sonder dat U. B. ymant tot den handel van de belegerde stadt behoeven te
admitteren, tenware om goede consideratin, die U. E. selffs daertoe sullen
cunnen moveren, gelijck nu al voor desen is geschiet in 'tregart van de Fran-
coisen van Diepen met haer schip L’Esprance, ende dewijl U. E. daertoe niet
en sijn verobligeert, soo en behoeft U. E. ’tselve niet te accorderen aen imant,
als onder redelijcke conditien, waarinne U. E. sullen hebben contentement,
ende in sulck een geval (te weten, soolange Bantam belecht blijft) schijnt het
redelijck te wesen, dat ymant, die niettegenstaende de belegeringh preten-
deert ende versoect te handelen in den peper, na proportie werde belast tot
soulagement van de oncosten, die wy in de belegeringh ende tot redres van
dien handel sullen hebben gedaen. Maer als U E. met d’ Engelsche sullen
hebben accort gemaect met den Pangoram onder sulcke conditen, als't selve
sal wesen, het is reden, dat alsulcke conditien by die van Bantham geobser-
veert ende aen U. E. gepresteert worden nae behoren, 'tsy dat U. E. eenige
preminentie in den handel oft eenige exemtie van lasten souden hebben be-
sproken, ofte andersints. Ende indien evenwel daerenboven aen andre natien
vry is gelaten ende dat sy aldaer tot Bantham sullen vermogen tetraficqueren
nevens U. E, en d' Engelsche, behoudens U. E. preminentie, exemptie oft
ander besproken voordeel, soo en cunnen U.E. nevens d' Engelsche soodanige
vreemde natien niet belasten in den peper, die sy in eenen vryen handelende
stadt hebben gecontracteert, want sy noch U. E., nochte d' Engelsche en
hebben daerinne te kennen, maer alleen den coninc van 't landt, die meester
van den handel is ende denselven aen haer heeft toegelaten. Dunct ons daer-
omme goet, dat U, E, geene vreemde natien met belasting op den peper en
molesteren, naedat Bantham met ons ende d' Engelsche veraccordeert ende
open sal wesen, maer dat U. E. in 't accorderen met Bantham selffs alsulcke
voordelen tot uwen eygen bate ende proffijt bespreke, als doenlijck sal wesen,
om daeraen de excessive oncosten te winnen, die U. E. tegens Bantham soo
langen tijd gedurende hebben moeten verstrecken. Dit is alsoo ons goetvin-
den aengaende eenige natien als Francoisen oft Deenen, ende in ’t regart
van d' Engelsche hebben wy U. E. voor desen geschreven met onse brieven
van den 4 Merty 1621, dat sy behooren te comen in de gerechte helft van de

4

