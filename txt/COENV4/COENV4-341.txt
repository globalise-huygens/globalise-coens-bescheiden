Japara.

6 MEI 1615.                       317

wat diensten hetselve schip aldaer doen sal ende off ghylieden u daervan
beter als van andere jachten gedient vindt, opdat wy ons na U. E. advysen
mogen reguleren, om noch meer van deselffden slach te sevnden, oft hier-
mede op te houden; ten welcken eynde ons oock sal dienen geschreven te
werden, hoe hem dit schip in zee deurgaens ende insonderheyt by de Cape
gehouden sal hebben.

Wy recommanderen U. E. andermael het stuck van den peper, met bevoor-
deringe, dat alle den peper in handen van de Compagnie mach geraken, op-
dat daerdoor d’ Engelschen ende alle andere natien in deselve mogen werden
geprevenieert, alsoo andersints de Compagnie daerdoor treffelijcke schade
soude comen te lyden.

In ’t verkiesen van een rendevous geven wy U. LE. aldaer te bedencken off
de plaetse van Japara niet bequaem en soude wesen, alsoo wy verstaen, de
reede aldaer niet alleenlijck seer goed te sijn, maer oock abondantie van alder-
ley vivres, ende dat ons den Mattaram wel toestaen soude, aldaer een fort te
maken, ja, selffs alle hulpe ende assistentie belooft. Weten evenwel niet, off
de mousons tot uyt- ende inkomen bequaem souden wesen, nochte oock off
de reeden begquaem genoech sijn, ende dat men de forten, die men leggen
mochte, altijts oock te water in cas van inlandschen oorloge soude connen
ontsetten, ende off den handel van peper, alsoock den Chineschen handel
ende andere commoditeyten aldaer soo goet als tot Bantam soude vallen,
daerop wy per naesten U. E. advijs sullen verwachten, ende hoe U. E. meyrnen,
dat het in sulcken gevalle met den peper soude gaen, die op 't eyland van
Java ontrent Bantam wast, sonder dat wy nochtans U. E. met dit ons advijs
willen retarderen in 't verkiesen ofte versekeren van eenigh ander rendevous,
byaldien ghylieden daertoe middel ende goede gelegentheyt mochtet vinden,
want deur over ende wederschryven al te veel tijts verloren soude gaen.

Den 6 Mayanno 1615. WasgeteeckentbydevergaderingederSeventhiene.

