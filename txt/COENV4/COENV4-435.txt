d.
Kaarten.

23 Dec. 1618.                         411

Eyntlicken U. E. nochmaels ten hoochsten recommanderen, dat wy jaer-
liex van alle plaetsen rijcke en treffelicke retouren mogen becomen, omme
de sware equipagien en treffelicke oncosten die men van tijt tot tijt is doende,
te mogen supporteren ende gemeene participanten oock goede uytdeelinge
mochten doen. Wy hebben dit jaer een schoon retour becomen. De Heere
sy ten hoochsten daerover gedanckt, als U. E. ten aensien van 't goet debvoir;
versoecken dat daerinne jaerlicx mach gecontinueert werden.

Wy senden oock met dese schepen diversche caerten in 't groot besteck,
omme binnenlandts van Bantam tot Japon te mogen gebruycken; deselve aff
te voorderen, om aldaer in dienste van de Vereenichde Compagnie te ge-
bruycken, ende niet te laten in de schepen die wederom naer patria retour-

neren.
Ady 23:12 December 1618.
