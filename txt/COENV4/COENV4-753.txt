ee

6 SEPT. 1622.                               729

eysch van speceryen dit jaer niet vercort sullen worden, maer d’extensie in
verscheydenheyt van waren, welcke U.E. soo hoochlijck recommandeert, sal
alsnoch niet wel vallen willen, tensy van ’t weynighe dat na China alrede ge-
sonden hebben dit jaer noch eenich retoer becomen, oft dat de vlote van
Manilha treffelijcke prinsen veroveren.

Dese gaet per 't schip de Leenwinne, daerby U. E. toeseinden een carga-
soen monterende volgens bygaende factuyre ende cognoisement de somma
van f 106.659 2 2; d’ Aimogende late U. E. ’t selve met lieff toecomen.

Onder voorsz. cargasoen gaet een monster van Chinees gout, dat men in
Canton becomen can, een gewicht gout voor acht silver. In Japon rendeert
het, ende hier van gelijcken, 12a 13. Hoe U. E. 't selve aldaer bevinden, sullen
t’syner tijt geerne verstaen. Noch gaet hiernevens seker wit Guserats linnen,
asmani genaempt, welcke van den Broeck tot een monster seindt; hoe U ’t
selve bevalt ende wat quantit d'Heeren daervan jaerlijcx begeeren, sullen
verwachten.

Spica nardi schrijft van den Broeck in ’t lant van Guseratte in quantit te
becomen sy; hiernevens seinden U. E., van gelijcken een monster. ’t Is een
ware van grooten volume; hoe U, E. dese bevalt ende wat daerin gedaen wilt
hebben, sullen mede geerne hooren.

In Suratte valt quantit salpeter, dan soo suyver niet als die van de cust
Choromandel ende wel soo dure; hebben niettemin last gegeven dat een
goede partye opcoopen, aldaer laten raffineren soo ’t geschieden can, ende
met alle schepen naer ’t vaderslant seinden.

Van den Broeck heeft ons van Suratte gesonden 120  drakenbloet ende
17 oncen ambregris, gaende onder 't cargasoen van de Leeuwinne. U. E. ge-
lieven ons te laten weten hoe 't selve bevinden, om ons in toecomende daer-
na te reguleren.

Van de crameryen welcke de Heeren met de jonghste schepen schryven te
seinden, hebben hier seer weynich alsnoch becomen, alsoo eenich door de
subyte vorst in de lichters nagebleven is, ende eenich met Mauritius noch
verwachtende sijn), gelijck de Heeren per nevensgaende notitie sien mogen;
hebben daerinne geannoteert, wat sorte van crameryen hier wel begeert, ende
welcke niet wel getrocken wordt. Ons verwondert dat de Heeren sulcken
quantiteyt spellen ) seinden, gemerckt van vrouwspersoonen noch soo sober
voorsien sijn. Vooreerst ende tot naerder eysch dienen de Heeren geene meer
te seinden; naelden mede gene, alsoo China jaerlijcx met syne joncquen de
ruymte overbrenght. Hollants linnen connen met het Custdoeck excuseren:
is mede niet getrocken.

1) Spelden.

