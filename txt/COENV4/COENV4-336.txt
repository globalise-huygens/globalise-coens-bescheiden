Le terike

Ne

en

312                       6 Mer 1615.

macht aldaer by den anderen heeft, eens den standt van Banda in versekert-
heyt te stellen, haerlieder te dien eynde affnemende ende destruerende alle
haere correcorren, ende is â€™t doenlijck belettende, dat se geene meer en mogen
maken, maer alleenlijck soodanige cleyne schuytgens als sylieden tot hun vis-
scherye ende andere nootdruft nootlijcken van doen mochten hebben, ende
soodanigh dat se daerin niet veel volcx en konden stellen, nochte daermede
eenigh efort doen; dat voorts d'affliggende eylanden van Pouleway, Pouleron
ende andere, die men altsamen niet en kan met forten besetten, nochte
sonder forten beletten met den vremden te handelen, mochte destrueren, de
menschen in Lontor oft andere eylanden oversetten, ende alle de boomen
destrueren, houdende voorts een goet garnisoen, naerdat alles geffectueert
is, om hunlieden in dwank en ontsicht te houderr; en,

Wy en twijffelen niet, off soodanige straffe van de Bandanesen, welcker
tot noch toe ongestrafte moetwillicheyt die van Lohou, Cambello ende andere
Molucksche eylanden tegens ons te moediger maeckt, sal een ontsicht overal
geven ende mogelijck beletten, dat die van Lohou, Cambello ende Hitto hun
wel ontsien sullen den gecommineerden handel met de vremdelinghen aen
te gaen.

Doch om 't selve op haerlieder beleeftheyt oock niet te laten aencomen,
souden goetvinden (indien 't voor desen niet alreede en is gedaen, als wy ver-
hopen ja) datter metten eersten een goet bequaem fort op Lohou offte Cam-
bello moght geleyt werden, tot alsulcke plaetse als U, E. bequaemst sal vin-
den, om alle de voorsz. plaetsen in dwanck ende ontsicht te houden ende der
vreemden handel te beletten.

Ende byaldien d'inwoonders van Lohou, Cambello, Lucidi ende omlig-
gende plaetsen, soo eenige alhier meynen, daerdeur oorsake mochten nemen
om haere woonplaetsen te verlaten ende in andere quartieren te trecken,
souden goet vinden soodanige plaetsen, daer se mochten trecken, te doen
destrueren ende alle de boomen te vernielen.

Doch dit alles soude mogen dienen met consent, authoriteyt ende op den
name van den coninck van Ternate te geschieden, omme hem alsoo van de
gehoorsaemheyt syner ondersaten ende ons van d'onderhout onser contrac-
ten te versekeren.

Want byaldien der Bandanesen moetwil met den eersten niet en werdt
gestrafft ende haerlieder middel benomen, om ons hiernaer meer te bescha-
digen ende in prejudicie van hare contracten met den vremden te handelen,
ende dat de plaetsen van Lohou, Lucidi, Cambello ende Hitto tot den
handel van de vremdelingen langer open souden blyven, soo waere het voor
't proffijt van de Compagnie beter alle forten te verlaten en gelijck als allen
anderen op gelijcke avontuere te handelen, dan dat wy de costen van den
