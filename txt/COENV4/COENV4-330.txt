NE

306                         30 Apr 1615.

geschreven, omme te weten hoe hem deselve in desen sullen hebben te regu-
leren, om denselven handel te beletten, waertoe ons dienaengaende zijn refe-
rerende, ende begeren 't selve alsoo mach naergecomen worden.

Voorders tot onsen leetwesen verstaen, dat de Chinesenf in de Moluques- ik

en Amboina ons treffelijcke groote schade doen in ’t brengen ende vercoopen
vaii haere cleeden, gelijck U. E. schryven. Den vice-gouverneur Real adviseert,
de Chinesen daer doen ter tijt wel 35.000 realen souden uut het landt voeren.
Wy verstaen, dat men sulcx met alle mogelijcke middelen behoort te beletten,
van tegens deselve te procederen by forme van confiscatie als anders; doch al-
vorens deselve ter eerster aencompste gensinueert hebbende, van datelijcken
van daer te vertrecken. Tselve wy niet alleen van de Chinesen verstacn, maer
oock van alle vremde natien, soo Javanen, Maleyen en Clingen, oock die van
Macassar, Grece ende andere plaetsen daerontrent gelegen, die aldaer comen
handelen, tot welcken eynde wy mede met U. E. ende andere van dien advyse
sijn van de comptoiren in Macassar ende Grece te doen lichten, te meer soo
wy verstaen uut Japara genoegh van rijs ende lijfftocht, ja meerder als van
de voorsz. plaetsen, conen geprovideert werden, ende voor de Compagnie
zeer weynigh anders in ’t regard van de negotie is te doen.

Wy begeeren, dat men voorts sal continueren om van de custe van Chor-
mandel met alle gelegentheden van schepen te ontbieden soo van touwen,
cabel, garen, lynen, seylen, spijckers, als andere spetien, die daer te becomen
sijn, om tot provisie voor de schepen, jachten ende anders ten deele mede
te connen gebruycken.

Wy en vinden nict geraden, omme voortaen aen de Chinesen op voorcoop
van fyne rouwe Chinesche zyde eenigh gelt te voren op de hand te geven,
maer vinden best geraden, soo wanneer de Chinesen groote partye fyne rouwe
Chinesche zyde brengen, dat men van deselve zoo mocht coopen van de helfft
comptant aen haer te betalen ende dat sy de andere helft ons borghden tot
op 't volgende jaer, dat sy wederom daer quamen, al soude men in sulcken
gevalle dan 200 picol meer van haer nemen, als wel voor desen is verhaelt,
tselve ende in dier voegen alsoo mocht continueren ende in treyn brengen,
doch dat den prijs daervan niet en werde geexcedeert. Den prijs van 1814
real 't picol is seer hooch. 't Ware goedt, dat men die allenskens tot wat minder
pryse conde brengen, alsoo die hier tot 36 sch. ende onder de 40 sch. moet
vercocht worden.

Dat men oock doet letten op het was, dat op Thimor is te becomen. Soo
het droogh was is ende men het picol tot 5 a 6 realen van 8 conde beco-
men, can tot sulcken pryse niet te veel herwaerts gesonden werden, doch
most droogh ende onvervalst wesen. U. E. ’t selve recommanderen, daervan
ordre te willen geven.
