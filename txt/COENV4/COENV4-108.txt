8d                    BATAVIA, 21 Mrr 1622,

nemen, met toesegginghe van 't naeste jaer weder te sullen comen; doch, soo
den coninck haer aenstont, dat men de comptoiren continueren, ofte ten
minsten eenich volck daer laeten wilde, sal het d'een ende d' ander Com-
pagnie vrystaen, een man 2a 3, naerdat geraden sullen vinden, aldaer te laten.

Ten tweeden: Byaldien den coninck den handel in Ticco voor een redelijcke
erkentenisse van 1000 tayl, wat min ofte meer, begeerde te consenteren, sal.
men in sulcken gevalle, 'tsy datmen de comptoiren ofte eenich volck in At-
chijn continueert, oftet’ eenemael met vrientschap van daerlicht, ten gemeenen
beste door een van beyde Compagnien alleen met hem sien te contracteren,
mits dat d’ ander sich daer buyten houde; ende sullen de oncosten ofte
schenckagien, die ten aensien van desen handel gedaen worden, halff ende
halff gedraghen, ende de peper, die in Ticco uyt crachte van dese permissie
geprocureert wort, van gelijcken halff ende halff, sooverre yders capitael
strecken mach, gedeelt worden.

Ende opdat sulex behendich geschiede ende evenwel alle diffidentie ge-
geweert worde, sal men de peper by nacht deelen ende verscheepen, tot welc-
ken eynde d' eene Compagnie op 'tschip van degeene, die in de handelinge
licht, vermoghen sal een man ofte twee over te setten, om notitie te nemen
van ’t geene verhandelt, ende wat peper dagelijcx ingecocht wort.

Itemalwaert, dat voord'aencomste van deseordrebyeene Compagniealleen
den handel in Ticco met den coninck gecontracteert waere, soo verstaet men
datevenweldegemeynschapinden handelin voorsz. manieren staetgrypen sal.

Ten derden : Soo 'tgeviel, datmen, om de onredelijckheyts halven van den
coninck, sonder handelinghe resolveerden van Atchijn te vertrecken, ende
dat den handel in Ticco mede niet gecontracteert conde worden, sal yder sijn
best moghen doen om langs de Westcust van Sumatra sooveele peper voor
sijn eygen reeckeningh te procureren als becomen can, maer soo op een
plaetse te ghelijck by den anderen quamen te handelen, sullen de cooplieden
van de respective Compagnien gesamenderhant tot een prijs coopen, om op-
jaginge voor te comen, ende den peper, by d'een ende d'ander in deser
voeghen gecocht wordende, halff ende halff deelen, soo langhe als yders capi-
tael streckt, ende op een plaetse neffens den anderen handelen.

tem den peper, die d'een Compagnie, ’tsy dan in Ticco, ofte op eenighe
andere plaetsen langs de voorsz. Westcust, in gemeynschap van handel meer
als ander ontfanght, ende aen ander overlevert, sal betaelt worden volgens
den prijs courrant ter plaetsen daer den peper ingecocht is, 'tsy met contante
realen ofte met cleeden. De cleeden ende realen niet hooger gereeckent, als
datelijck teghen gereede peper sonder schade verhandelt connen worden.

Int fort Batavia, datum ut supra. Was onderteyckent :JAN PIETERSZ. COEN,
PIETER DE CARPENTIER, WILLEM VAN ANTSEN, JACQUES SPECX.
