86                  BATAVIA, 16 Aug. 1622.

endeeen vreedevaen naer Bantham senden soude, met geen ander bootschap
alsdatmen sulcken gheschenckdaersontom de besnydinghe vant jonck kint te
vereeren, sonder van lantsaecken, coophandel off iets anders eenich vermaen
te doen, verseeckerende dat de boot niet onghehoort affgewesen soude wor-
den, gelijck ’t jaer te vooren geschiet was, maer dat des jonghen conincx
eygen volck daer nu op passen soude, voor excuse gevende waerom de boot
het voorleden jaer geen gehoor obtineerden, dat den jonghen coninck des-
maels int lant ter jacht was, ende den Pangoran Gouverneur sulcx op sijn
eyghenauthoriteytgedaen hadde, waerover oock den jonghen coninckt’syner
wedercomste gans gestoort ende t'onvreden was. In deser voegen verseec-
kerde sy, datmen vooreerst goet acces becomen ende ongetwijffelt mettertijt
tot een goet verdrach comen soude, welcke tydinghe d’ E. heer Generael
de E. gecommitteerde van de E, Engelse Compagnie goetgevonden heeft te
communiceeren ende andermael in bedenckinghe te gheven, off men met de
voorighe geprojecteerde besendinghe voortvaren, dan off men de voorstel-
linghe van dese vrouw int werck sall legghen, daerbeneffens off het al gera-
den sy, datmen in d'een off d' ander maniere d’ aenspraecke onderstaen, oft
sulcx de saeeke niet weder verachteren ende den Pangoran des te trotser
maecken soude.

Den Raet de saecke wel gedebatteert ende overwoghen hebbende, vint om
verscheyden redenen ongeraden, datmen alsnu met d'aenspraeck in een off
ander maniere voortgae, ende arresteert dienvolgende, datmen de tijt verbey-
den ende aensien sall, off die van Bantham noch nader comen ende meerder
openinghe van haere genegentheyt doen mochten, alsoomen in twijffelinghe
treckt off dese vrouwe onder schijn van over te comen lopen, niet expres ge-
apposteert sy, om met dese bootschap ons gemoet ende inclinatie te onder-
tasten.

Daerenboven vint den raet oock goet, datmen tot de wedercomste van
d' ambassadeurs vertoeve, welcke d' E, Generael voor desen aen den Mattaram
gesonden heeft, om eerst te sien wat tydinghe vandaer becomen sullen.

Is voorder by d' E, heer Generael voorgedragen, aengaende de vloote van
diffentie, 'tverleden jaer na Goa vertrocken, nademael 'tschip Wesep derre-
waerts ende naer Suratte is gaende, wat ordre men aen deselve, sy tot con-
tinuatie vant exploict off andersints dient te geven, en off men van hier al
preciselijck sal connen disponneeren ende ordonneren, wat in desen doen off
laeten sullen, ten aensien men niet en weet hoe de vloote soude moghen ghe-
stelt wesen, ende soo al schoon de vloote genouchsaem voorsien ende van alle
nootlijckheden gheprovideert bleeve, wat alsdan geradender ware, nament-
lijck datmen de vloote ordonnere na d' expiratie van desen jaeren tocht weder
naer Mossambicque te loopen, daeromtrent te verwinteren, ende tegen toeco-
