INSTRUCTIE, 9 APrir 1622.                    155

een uyttermate goede rede is, doch dat het lant sandich, onvruchtbaer, sonder
hout ende steen zy.

Door hinder ende schade die de Spaingnaerden in Manilha van ons lydende
sijn, seggen sy (gelijck de vrienden per nevensgaende discoers connen sien),
nodich te wesen omme Manilha, den staet van Indien te conserveeren ende
ons te ruineeren, dat in alderyle, eer wy sulex doen, een fort dienden te leggen
op de zuythoeck van Liequeo Pequeno, Lamangh genaemt, alwaer sy seggen
cen bequaeme reede te wesen. Ons is daer geen ander plaetse bekent dan
Tangesan, gelegen op de hoochte van 23 graden, alwaer d’ onsen van ’t ver-
looren schip den Eueel geweest sijn, ende niet meer dan 12 voeten water op
de banck van d’ incompst gevonden hebben.

Het disseyn van de Spangiaerden van Manilha souden de Portugiesen van
Maccau gaerne verhinderen met cen acte van licentie, welck sylieden, als per
nevensgaende discours blijct, van de Magisteyt van Spangien versoecken,
vermidts vreesen, soo de Spangiaerden iewers op de cust van China plaetse
begrvpen, dat Maccau alsdan te niet gaen sal, presumerende dat wy haer den
handel van Maccau op Manilha met haere navetten niet sullen connen ver-
hinderen door de vaerdichert in ’t zeylen van haere scheepkens, ende de
menichte van goede havenen ende reeden, op de landen van Incoina sijnde.
Desen handel hebben sy alrede by provisie, door hooge noot, tegen expresse
ordonnantie des coninex, begost. Hierover is noodich, dat tijtlijeken soo wel
het disseyn van de Spangiaerden prevenieren, als den begosten handel van de
Portugiesen op Manilha verhinderen, opdat beyde van den Chinesen handel
gefrustreert worden ende wy die t' eerder becomen mogen.

De voorneempste vloote, gelijck vooren geseyt is, in de Pescadores comen-
de, 'tsy na de veroveringe van Maccau off andersints, hoe 't soude mogen
wesen, sullen U. FE, datelijck eenige jachten, boots, ofte tingans na Lequeo
Pequeno ende alle omleggende eylanden senden, doende neerstelijcken on-
dersoecken waer de beste reede ende de beste gelegenthert is omme een fort
te maecken ende onse rendevous te houden.

Die plactse die hiertoe bequaempst geoordeelt wort, sal U. E. datelijck
occupeeren, aldaer een fort maecken ende garnisoen leggen, wel te verstaen,
soo sulex op Maccau ofte daeromtrent niet gedaen is.

Ende byaldien sulcx op Maccau, off daerontrent, gedaen waere, verstaen
wy, soo een begquaeme plaetse ontrent Chincheu, in de Piscadores, op de
Lequeo Pequeno, Isla Formosa, ofte elders goede reede ende bequame ge-
legentheyt gevonden wort, dat evenwel de beguaemste plaetse geoccupeert
ende beset dient, alsoo wy achten, soo geen twee forten op de custe van China
houden connen, dat het in sulcken gevallen beter sy d’ eylanden van Maccau
ofte Canton te verlaten, dan d’ andere, ontrent Chincheu gelegen, vermits de
