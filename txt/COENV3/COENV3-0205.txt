Rn Ee en

170                 INSTRUCTIE, 1 Mer 1622.

cargasoen welck U. E. mede heeft, doet het met den eersten venten ende
wederomme, gelijck oock alle de restanten van alle comptoiren, aen peper,
zyde ende andre goede retoeren voor ’t vaderslant besteeden, ende maeckt
dat alles toecomende Noordermousson in goede retoeren becomen, soo haest
doenlijcken is.

Insonderheyt sy U. E. gerecommandeert alle de peper die in de bocht te
becomen is, tot redelijcken pryse te doen opcoopen ende met den eersten
herwarts te schicken, sonder toe te staen dat eenige peper door de Chinesen
na China vervoert worde. Dat sult in aller manieren voorcomen, alsoo het een
van de voorneemste poincten is, daerdoor den handel tot Batavia getrocken
ende gestabileert can worden, ende maeckt dat in den ontfanck beter dan
voor desen op 't gewicht gelet worde. Van Siam sal U.E. goede pertye olie
herwarts senden.

De coningen van Patana, Sangora, Siam ende Cambodja sal U. E. tesijnner
tijt aendienen, hoe wy goetgevonden ende U. E. geordonneert hebben, al ons
volck ende alle restanten vandaer te lichten ende herwarts te doen vertrecken,
niet omme haere Magesteyten te verlaten, off d’ oude vrientschap te breecken,
maer om die te vermeerderen ende den handel jaerlijcx met schepen te dry-ven;
soo 't haer gelieft mede op Batavia ende daerontient te doen handelen, dat
sulcx na haer geliefte mogen doen: dat de haeren hier van ons gefavoriseert
ende alle vrientschap bewesen worden sal. In deser voegen sal U. E. overal
een eerlijck affscheyt nemen, soo haest sulcx doenlijcken is met de schepen
ende jachten harwarts keerende, ’t sy in compagnie, oft d' een nad’ ander, na
de saecken hun souden mogen gedragen.

Soo ’t geviele dat eenige van de voornoemde coningen ernstelijck versoch-
ten eenich volck by haer te laten, in desen gevalle, maer anders niet, sal U. E.
een bequaem man oft 2 in Siam, Patana ofte Sangora mogen laten, sonder
eenich cappitael.

Soo de dienst van de Compagnie vereyschte, dat voor een tijt een jacht in
de bocht van Patany gehouden worde, sal U. E. daerover disponneren nae ten
besten van de Compagnie geraden vint.

Op 'thoochstesy U. E. gerecomrmandeert alle uytstaende schulden, soovcel
doenlijcken is, te innen, ende geen achter te laten. Doet alle coopmanschap-
pen alsoo venten, dat het gelt te sijnner tijt weder aen goede retoeren besteet
ende wy 't aenstaende Noordermousson daervoor goede retoeren becomen.

Soo haest sulcx geraden vint ende doenlijcken is, sal U. E. van Patana na
Siam vertrecken ende onse missive, met nevensgaende vereeringe, aen den
coninck aldaer overleveren, d'assistentie die sijnne Magisteyt versoeckt voor
dees tijt excuserende met de redenen in onse missive verhaelt, welck U. E.
op ’t breetste ende beste uytleggen ende verclaeren sal,

Eerd                 h                                                                    Knee OVO
