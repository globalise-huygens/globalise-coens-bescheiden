      laid

176           AEN DEN CONINCK VAN JHOOR, 1 Mer 1622.

101. AEN DEN CONINCK VAN JHOOR, 1 MEI 1622.

Door den coopman Cool hebben eene missive ontfangen, welck van wegen
Uwe Magisteyt schijnt geschreven te wesen ende met droef heyt verstaen, dat
een verbont met die van Mallacca gemaect ende haere vrientschap voor d'onse
geprefereert heeft. Hoe souden die van Mallacca Jan de Portowaen voor den
Atchijnder beschermenP sy connen haerselven niet helpen. Is onse vrientschap
Uwe Magisteyt lieff ende aengenaem, soo d’oude contracten wilt onderhouden
ende onse hulpe tegen sijnne vyanden begeert, doet den handel met die van
Mallacca naerlaten; soo niet, sal ons gelieven t' ontschuldigen byaldien sijn
volck daerover meer ongeval overcompt, alsoo wy niet naerlaten mogen den
oorloch met die van Mallacca te continueeren ende den handel met haer, soo-
veele mogelijcken is, te beletten. Met den E. Druyff, brenger deses, senden
Uwe Magisteyt 16 persoonen, die wy van d’ysers ontlast hebben soo haest
verstonden dat het van u volck was, niettegenstaende ontrent Mallacca van
d’ onsen genomen sijn. Wilt doch verbieden dat daer niet meer vaeren, opdat
niet genootsaeckt worden anders te procederen. Eenige van d’ onse, die tegen
onse ordonnantie volck, op vrye plaetsen vaerende, beschadicht hadden,
hebben wy metter doot gestraft. 't Nevensgaende gelieve Uwe Magisteyt ten
goeden aen te nemen.

In 't fort Batavia, adi primo Mayo anno 1622.

102. AEN DATO BANDHARO,

GOUVERNEUR IN PATANA, 1 MEI 1622.

t Ongeluck welck U. E. volck, tegen onse expresse ordre, overcomen is,
is ons hertelijcken leet. De rechtschuldigen hebben wy openbaerlijck met der
doot doen straffen. Den E. Gerrit Fredricksz. Druy(f, brenger deses, senden
expresselijck derwarts om U. E. cont te maecken, hoe onschuldich wy van
de gedane rigeur sijn, ende meteen te verseeckeren, dat niet en soecken noch
begeren, dan d' oude, goede vrientschap met die van Patana t' onderhouden,
ende, soo 't doenlijcken is, noch meer te vermeerderen. Hierover versoecken
vrientlijck, dat het U. E. gelieve de sijnne de vaert ende handel met die van
Mallacca te verbieden, opdat daerdoor geen meerder ongeval noch onlust
ontstae, alsoo wy niet naerlaten mogen den oorloch met die van Mallacca te
continueeren, de vaert ende handel aldaer, soovele mogelijck is, sonder respect
te verhinderen. Op alle andre plaetsen daermede niet in oorloch sijn, mach
