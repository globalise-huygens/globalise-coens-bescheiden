nn TT

 ern

S0                      JAMBt, 2 Seer. 1621.

dienst ende welstant der Generale Compagnie na uytterste vermogen te be-
trachten ende den vyant alle mogelijcke affbreuck te doen. Tot desen eynde
salt ons bedunckens goet wesen, dat U. E. vooreerst soolange 't Zuyder mous-
son duert besette de Straet van Sabon offe alsulcke andre plaetsen daer noot-
wendelijck passeeren moet alt gene van de Zuyt na Mallacca vaert. Met het
veranderen vant mousson sal U. E. met den raedt overleggen wat best zy dat
waernemen, 't gene van Maccau na Mallacca souden mogen loopen offte van
Mallacca na de Zuyt vaere. Dese voorstellinge doen wy, omdat onderleggen
sout te doen 't gene daer de Compagnie apparentlijck den besten dienst can
geschieden. Van buyten schijnt beter te wesen, dat de Maccausvaerders waer-
genomen worden, doch byaldien voor seecker vernemen condt, dat eenige
joncken van Java off Maccassar in Mallacca arriveerden ende met het Noorden
mousson weder vandaer na Java ende Maccassar souden keeren, dient daerop
mede wel gepast te worden. Soot beyde te gelijck niet geschieden can, past
dan op de fregatten die van Maccau na Mallacca souden loopen, 't zy in de
Straet Sincapura, by Pedro Blanco ofte aen Timaon, na dat de gelegentheyt
van tijt en saecken soude mogen vereysen. Om redenen hebben alsnoch niet
goetgevonden precise ordre te geven, hoe lange op de vaert van Mallacca
cruyssen sult. Naer dese sullen daerop ordre geven, doch eer U. E. van Jamby
treckt sult aldaer met den raedt resolveeren, wanneer de schepen in Jamby
weder dienen te keeren om peper te laden, mits verdacht wesende, dat wy van
meeninge sijn soo haest tydinge becomen, dat Groningen geladen sy, weder
een ander goet schip in sijn plaetse te senden, ende tegen die tijt, dat geordeelt
wort de jachten in Jamby ende Andrigiery nodich te wesen, sult dan by gebreck
van naerder ordre van ons aldaer weder keeren.

De vaert op Mallacca ende van Mallacca elders sal U. FE. een yder gelijck
geseyt is sooveel doenlijcken beletten, niemant uytgesondert. Wat civil ende
discretelijcken sult gy handelen met desulcken in wiens lant volck ende
comptoiren sijn hebbende, sonder haer nochtans de vaert op Mallacca toe te
laten. Meest alle comptoiren sijn wy van meninge met eerste gelegentheyt te
lichten.

Chineesse joncken na Mallacca vaerende, sult voor goede prinsen aentasten,
gelijck mede die na Bantam, Maccassar off Japara souden mogen vaeren; alle
andre sonder hun overlast te doen evenwel herwarts aenstierende omme den
handel alhier sooveel doenlijcken te vermeerderen. Dit is ons voorneemste
oogemercg, daeromme U. E. met de voornoemde jachten uytsenden.

Hoe U. E. sich verder te dragen ende waer hem voor te wachten heelt, sul-
len U. E, discretie ende ervarentheyt toevertrouwen.

Neemt goet regard op alle vryluyden, die met onse bestellinge op de vaert
van Mallacca gevaeren sijn. Maeckt dat ghy altijt meester van haer blijft. Hout

