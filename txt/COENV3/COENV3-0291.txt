LA

hetere tf PT abs he

.

ggn
nen "A

en

256                    AMBOYNA, 28 Ocr. 1622.

stuyvers, is naert vaderlant geschreven, gelijck mede om enckelde ende dub-
belde stuyvers ende schellingen, alsoock om de versochte orlogie.

'tIs ons lief ende sal veel movten wechnemen dat U, E. naderhant onse
meninge over ’t houden van de boecken recht verstaen heeft. ’t Is meer dan
reden ende de minste moeyten, dat de reeckeninge van alle comptoiren onder
't casteel van Amboyna sorterende aldaer in een rekeningh getrocken worden,
maer omme alhier perfeckten stact van de Molucques, Amboyna, Banda ende
andere hoofdplaetsen meer besonder te houden, is het dat geordonneert
hebben dat de voorschreven hooftplaetsen met malcander geen reeckeningh
sullen houden. Die van Nera ende Pouloway hebben mede onse meninge
quaelijck verstaen, ende aparte reeckeningh gaen houden.

't Is ons lief ende houde voor welgedaen dat ’t schip Aaursterdam nade Mo-
luecques noch Jappan niet gesonden is. 'tVermaeckte cruyt hebben ontvangen.
Nevens dese sijn U. E. wederom eenich quaet eruyt sendende. Soo tydelijck
salpeter van de Cust becomen, gelijck verhoopen, sullen U1s. daervan versien,
Seer onbedacht, onnuttelijck ende schandelijck heeft de gouverneur Sonck
in Banda een groote partye cruyt verquist. Meerder gesaticheyt, verstant ende
discretie hadde hem toevertrouwt.

Dat Domingo Vaes voor schoolmeester na Batsian gaet is ons lief. 't Onge-
luek van ’t schip d’ Eemlracht moeten ons getroosten ende Godt dies te meer-
der om zeegen bidden. Ick can niet gelooven off 't is eensdecls by versuym,
doch met Godts gedooge toegecomen.

Ons bedunckens mogen weynich geloof geven, dat een Chinees seyt, die
van Baly: door hem souden versoucken, dat weder derwaerts senden, te meer
dewyle d' onse soo quaelijck getrackteert wierden.

Ary Coene, outste soone van cappiteyn Hittoe, is met ’t schip Zrelant nae
de custe van Cormandel gevaren. Op U. E. recomandatie is hem 1000 realen
van achten gedaen. Den brief die U. IE, sent ende van Haleny aen voorschreven
Ary Coenesert geschreven te wesen, isdoor Ary Coene aen Haleny geschreven
geweest, ende dat wat spytich, 't Can sijn dat Haleuy hem deselve daeromme
weder sent.

Met de brieven van den gouverneur Sonck van den 23" September passato,
per expresse tingan gesonden, hebbe gaerne verstaen hoe 160 Puloronders
over haer loos voornemen gerecht waren. ’t Schijnt, dat dat gespuys tenemael
uytgeroyt moet werden. De tydinge hiervan ende hoe onnodich was dat U. E.
sich met macht nae Banda vervoechde, achten wy sal voor sijn vertreck der-
waerts verstaen hebben. Dat Pera ende derne met plancken nac Banda sout
senden is wel gedaen.

’t Is noodich ende sal goedt wesen, dat U. E. de vrintschap met de boeren
van Ceram in sulcker manieren voede, als d'onderhout ende vernieuwinge van
