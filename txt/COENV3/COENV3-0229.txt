dis Sf
bran in Ar

EN PENN dm ev ES dd en

ef zld

7

KR

on me

K
pmen
-

enen.

194                    Firanno, 2 Juni 1622,

Met de campher door ’t schip Zelant gebracht, sullen hier seer verlegen
wesen, alsoo de heeren Mayores tot naerder ordre geen campher meer be-
geeren. Sy sijn daervan soo wel versien, dat in lange niet sullen connen ver-
coopen ’t gene noch hebbende sijn. In Mocha, Suratten ende op de custe van
Coromandel is't mede vervult, derhalven sultgeen campher meer herwarts sen-
den. Soo de campher met ’tschip Zelant gesonden aldaer met cleeneschade ver-
cocht can worden, laet het ons weten, wy sullen u d’ hele pertve weder senden.

Tot naerder ordre sult herwarts aen geen rijs, aracque, houtwerck, noch
andre provisie senden, doch soo eenige schepen ledich herwarts quamen ende
dat noch eenige goede plancken oft ander goet houtwerck overich hadde, oft
tot goeden prijs te becomen waere, in sulcken gevalle moocht wel goede pertye
schoone plancken ende ander goet houtwerck senden, maer anders niet.

Soo aldaer van de Mollucques een schip om rijs gesonden wort, sal daervan
den eysch na vermogen voldoen, maer geen arack noch andre vivres derwarts
senden, alsoo de Mollucques, Ambovna ende Banda van hier wel versien
sullen van rijs. Verhoopen ’t naeste jaer alle de voorsz. forten van hier mede
te versien; derhalven sult gewaerschouwt sijn, geen rijs meer op voorract te
coopen, ende dat het jongste wel soud mogen wesen, welck in 't laeste van
dit jaer van daer na de Mollucques ofte elders gesonden wort.

Aen d' heer commandeur Cornelis Reyersz. hebben mede geadvyseert, soo
hem den noot daertoe niet dringht, dat mede geen rijs, aracque, speck, vleys,
noch andre provisie van Japan ontbiede, maer van hier eysche ende verwach-
te wat van noode heeft, alsoo vertrouwen April toecomende de gelegentheyt
hebben sullen om sijn E. vloote van alles van hier te versien. Immer soo
schoonen rijs als U. E. met Zelant gesonden heeft, connen hier (Godtloff), on-
gelijck betercoop dan in Japan gecocht is becomen, als namentlijck tot ontrent
25 a 30 realen 't last. Den aracque is hier in abondantie tegen 25 a 30 realen de
legger te becomen. Wy verhoopen dat hier geen middel ontbreecken sal om alle
forten ende alle schepen van gants Indien van alle nootlijckheden te versien.

't Geene van 't Siamse cargasoen ende veroverde goederen becomt ende
eenichsints derven cont, sult in fijn silver aen de vloote van d' heer Cornelis
Reyersz. op de custe van China senden, omme aldaer in zyde ende andre
goede Chineesse waeren besteet te worden. De voorsz. vloote heeft aen gelt
ende goederen mede 40.000 realen. Ontrent andere 40.000 sijn nu in gelt ende
sandelhout derwarts sendende. Wy verhoopen dit jaer noch een groote som-
ma gelt te senden, alsoo de Mayores met haere jongste missive, per 't schip

Walcheren ontfangen, advyseren, dat met een vloote van 13 schepen 800.000
realen in spetie sijn sendende. D' Almogende wil alles behouden geleyden,
ende geve dat den Chineessen handel, soo op Nederlant als Japan, in plaets
van onsen vyant becomen mogen.
