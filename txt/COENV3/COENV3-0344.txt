BATAVIA, 9 FEBR. 1623.                    309

mogen, wat peper de joncken van Jamby ende elders tot Batavia sullen bren-
gen ende hoe Bantam resolveert, houde geraeden dat men niet alleen geen
gelt na Jamby sende, maer oock een goeden tijt lanck geen cleeden, ende dat
U.E. van der Dussen selven niet wyser maecke, dan dat tenemael geresol-
veert sijn t comtoir van Jamby met den aldereersten te lichten, even gelijck
van Atchijn, Patana, Siam ende elders gedaen hebben, belastende derhalven
perexpressen commissaris aen voorschreven van der Dussen op 'talderhooch-
ste, dat alles vaerdich maecke omme met den eersten met al de restanten
van Jamby te vertrecken. Dat de uytstaende schulden op alle maniere invor-
dere ende des conincks assistentie op 't hoochste daertoe versoecke, opdat
met vrintschap verscheyden mogen. ’t Is nodich dat dit aldus onderleyt worde,
alsoo anders te duchten is, dat d' uytstaende schulden van Jamby door lanck-
heyt van tijt sooveel wel souden mogen verouden, dat die tenemael quaemen
te verliesen, welck niet wel passen soude. De cleeden sijn daer te goetcoop
vercocht, ende de peper niet dan al te diere gecocht. Schade genouch hebben
in Jamby geleden.

Laet niet met den aldereersten soo haest doenlijck soo goede partye
cleeden na Atchijn ende de Westcust van Sumatra te senden als uytmaecken
cont, soo omme daermede te procureren sooveel peper als mogelijck is, als- ,
omme tegen gout ende silver te verhandelen.

Om de Compagnie van de Francen te ontlasten is noodich dat de fiscael
tegen den schipper van't Wapen van Delft procedere, waeromme hyt geschut
van de Francen gelicht heeft. Dat de schipper hem dan verdedige met ampele
attestatie hoe ende waer hy: 't geschut gevonden heeft ende 't selvige in Bata-
via voor d'eygenaren deposere. Dat de fiscael mede procedere tegen degene
die op Gnoffaquia veel cruyt, gelijck d' Engelsen seggen, onnuttelijck ver-
schoten hebben.

Dewyle de schepen Bauntham, de Trouw ende de Samson niet bequaem
sijn omme op harde vaerwater tegen den vyant te gebruycken, ende onseecker
is, wat d’ Engelsen in ’t hooft hebben, vinde geraeden dat dese oorlochsche-
pen een tijt lanck omtrent Batavia gehouden worden, nevens alsulcke andere
groote schepen meer als hier by de wercken dienen te blyven, omme de
retouren voor 't vaderlant te vergaederen ende derwaerts te voeren.

In ons discours hebbe geseyt niet noodich te wesen, dat eenich gelt tot
opcoop van cleeden nae de Custe van Coromandel gesonden werde, maer dat
deselvige met speceryen ende andere coopmanschappen dienen te procureren.
Wy confirmeren dit andermael ende voegen daerby, soo 't geviele van China
niet vernemt datter eenich apparentie tot handel sy, dat het dan geraeden
wesen sal, dat vooreerst noch metten eersten van ’t aenstaende mouson een
goede somme gelt, behalven den eysch van speceryen, na de Cust van Corg-
