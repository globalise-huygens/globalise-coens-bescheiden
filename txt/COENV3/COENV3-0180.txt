AMBOINA, 3 MAART 1622.                   145

De lasten van Batavia vallen uyttermaten groot, doch diesniettegenstaende
hopen de saecken soo te bestieren, dat evenwel eerlanghe een groot stuck
gelts boven alle oncosten overwinnen sullen. Wy recommanderen U. E. aldaer
mede finantie te soecken, den handel wel te doen waernemen ende alle on-
costen alsoo.te menageren, dat mede een goet stuck gelts tegen de verledene
gedane excessive oncosten overwonnen worde. Sendt ons met den eersten
copie van de boecken ende laet ons weten, wat raet datter is ende hoe jaer-
lijex een groot stuck gelts boven alle oncosten overwonnen conne worden,
mits de saeck ten effect brengende, gelijck seer wel geschieden can. U. E. sal
daeraen eere begaen ende de Compagnie grooten dienst doen. Van alte finan-
tien, incompste ende benifitie, die becomen condt, sult d' Engelse in't minste
in reeckening niet goet doen, maer haer, des versoeckende, tot ons renvoyeren.

U.E. sal wel doen ende senden met alle gelegentheyt na Banda sooveel
houdt ende dackpannen, als doenlijck is, soo tot bouwinghe van huysen als
een kercke ende schoole.

Menageert u Nederlantse provisien, alsoo toecomende jaer van ’t vaderlant
weynich te verwachten hebben, ende in Batavia door uutrustinghe van voorsz.
vloote weynich resteert ende niet ten besten is. Derhalven doet u provisie
wat verde strecken.

Is het schip de Leeuwinne aldaer gecomen (gelijck wy verhoopen), laet niet
hetselvighe met den eersten herwaerts te senden ende dat met sooveel gelts,
als de Mollucques, Amboina ende Banda derven connen, want hier om gelt
seer verlegen sijn.

In ’t fort Batavia, desen 3 Meert anno 1622.

87. BANDA.
AEN DEN GOUVERNEUR SONCK, 3 MAART 1622.

't Voorsz. is 't gene aen d’ heer Houtman sijn schryvende. U. E. gelieve ’t
selvige mede voor de syne te houden ende ons met d' eerste gelegentheyttoe
te senden ’t volck, dat verlost moet worden, die niet gesint sijn aldaer te blv-
ven ende naer de Mollucques niet begeeren gesonden te worden. Door d’ uut-
rustinghe van de vloot na de custe van China sal 't fort Batavia van volck ende
provisie vry wat ontbloodt worden, doch verhoopen eerlange van 't een off
ander quartier gesecondeert te worden, ende verstaen noch en begeeren niet,
dat U. E. sich aldaer om onsenthalve ontbloodt. Houdt daer sooveel volck tot
peupelatie van 't lant, als doenelijck is; geeft vry, die haer vryhert versoecken,

de garnisoenen in dier voegen, sooveel geschieden can, verminderende.
10
