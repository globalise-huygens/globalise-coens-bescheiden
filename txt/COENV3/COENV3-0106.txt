INSTRUCTIE, 6 Aug. 1621.                     7i

Des Compagnies middelen in Patana, Sangora, Luigor, Bordelon, Siam
ende Cambodja ofte elders wesende, sult doen besteden en herwarts schicken
in goede proffijtgevende coopmanschappen voort vaderslant dienstich, als in-
sonderheyt peper ende goede Chinesche waren, mits dat die tot redelijcke
pryse gecocht worde ende niet gelijck voor desen by den oppercoopman
Druyff gedaen is. Benjuwijn begeeren geen meer gecocht te hebben, ten ware
tot soo goeden pryse, als die gemeenlijck in Cambodja gelt, ende dat van de
beste soorte. Meer discretie hadden Druyff ende Nieurode toevertrouwt, dan
sylieden int opcoopen van soo grooten pertye benjuwijn tot excessiven hoogen
pryse bethoont hebben. Stelt ordre, dat int opcoopen van alderley waeren
goede voorsichticheyt, discretie ende maet gehouden worde, opdat de exces-
sive groote oncosten verwinnen mogen ende geen meer schade daerdoor
comen te lyden.

Insonderheyt zy U. E. gerecommandeert alsulcken ordre te stellen, datter
door de Chinesen geen peper van Patana, Sangora, Ligor, Bordelon, Siam
off andre plaetsen vervoert worde, maer dat wy: alles voor sooveel eenichsints
doenlijcken is tot redelijcken prijs becomen. Tracht hierinne een yder met
voorcoop te prevenieeren, ende byaldien sulex niet doen condt,sult dan op
de Chineese joncken doen passen, de peper van hun lichten ende tot legen
pryse betalen, ofte haer tot Jacatra assigneren, met waerschouwinge, dat die
op een ander tijt prijs maecken sullen. Dit sult niet naerlaten, onaengesien
dat alle proceduyren (moeten gesurcheert blyven) soo lange met soeticheyt
eenige raet te vinden zj. Weest oock gedachtich dat de grove Priamanse peper
int vaderslant niet hooger dan tot 31J penningen ’t pont vercocht is.

U.E. zy gerecommandeert ende verdacht, dat van meninge sijn de vrint-
schap met die van Patana, Ligor, Bordelon, Sangora, Siam ende Cambodja
te onderhouden, voor sooveel sonder des Compagnies prejuditie geschieden
can; item de comptoiren te lichten om de Compagnie van de lasten derselver
te ontlasten ende omme den handel met jachten te continueeren. Derhalven
sult U hiernaer voegen ende d'aenplantinge van peper op alle plaetsen ten
hoochsten aenradden, gelijck mede dat d’ inwoonderen van voornoemde quar-
tieren met haere joncken na Jacatra vaeren. U. E. sal aen een yder overal be-
velen, dat tot naerder ordre geen meer rijs, boonen, oly, arack, vis noch andre
provisie coopen noch na Jacatra senden, ’t sy met schepen off joncken. Geeft
oock ordre, dat hem niemant weder vervordere eenige joncken off fregatten
te coopen, timmeren, bevrachten; noch oock sonder expres ordre eenige tim-
mering van huysinge off andersints te lande te doen. Op de comptoiren, die
noch niet gelicht connen worden, sult soo weynich volck laten als eenichsints
derven condt.

Alle de schepen ende jachten, die geen sonderlinge dienst in de bocht van
