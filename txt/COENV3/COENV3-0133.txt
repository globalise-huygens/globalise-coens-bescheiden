kh
geer

98                  COMMISSIE, 18 Oct. 1621.

ende bedancken midts desen, ende aengesien de voorsz, Custe wederom met
een bequaem ende gequalificeert persoon voorsien dient, soo ist, dat wy den
E. Abraham van Uffele, onsen raet van Indien, ons van desselffs ervarentheyt
ende sufficance ten vollen verseeckert ende gecontenteert houdende, gecom-
mitteert ende geauthoriseert hebben, gelijck hem committeeren ende autho-
riseeren midts desen, omme 't voorsz. gouvernement van den E. Andries
Soury over te neemen ende als gouverneur over de forten, comptoyren, sche-
pen, negotie ende volck in dienste van de Generale Oostindische Compagnie
der Vereenichde Nederlanden op de voorsz. Custe te commandeeren ende 't
opperste gebiet te hebben in voegen off wy daer present waeren; ordonneeren
ende bevelen derhalven aen alle d’ oppercooplieden, capiteynen, luytenants
ende alle anderen aldaer sijnde, niemant uytgesondert, den voorsz. Abraham
van Uffele voor onsen raet van Indien ende gouverneur der voorsz. Custe
t’ erkennen, respecteeren ende obedieren als dat behoort, want wy sulex ten
meesten dienste van de Generaele Compagnie hebben bevonden te behooren.
Int fort Batavia, adi 18 October 1621.

60. - JAMBI
AEN A.J. VAN DER DUSSEN, PER 'T JACHT ARMUYDEN, 24 OCT. 1621,

Voor desen hebben U.E. toegesonden de jachten 't Postpaert, de Hlacn,
den Swerten Beer ende Victoria, met ordre, dat met deselvige ende alsulcke
andere jachten meer, als van Jambi gemist costen worden, int vaerwaeter van
Mallacca eruyssen sult omme den vvant alle mogelijcke affbreuck te doen
ende den handel vandaer t'onswaert te diverteeren. Tot desen eynde sijn
mede verscheyde vrye lieden met diversse jachten met onse bestellinge der-
waerts gevaeren, ende opdat het vaerwaeter op Mallacca dies te beter beset
ende den vyant te meerder aff breuck gedaen worde, hebben alsnu goetgevon-
den weder derwaerts te senden ’t jacht Armupden, brenger deses, die vooreen
goet seylder vermaert is. U. E. sy opt alderhoochste gerccommandeert sijn
eere ende de welstandt van de Compagnie te betrachten. Doet den vyant soo-
veel affbreuck als met de middelen die sijt hebbende doenlijck is, ende bevor-
dert na uyterste vermogen dat den handel van Mallacca tot Batavia becomen.
Soo macht genoech hebt om U vlote in tween te verdeylen, sal U. E. met
eenige jachten op de Macausvaerders passen ende eenige andere jachten in
de Straet Sabon off daerontrent houden, omme aen te haelen al 't gene van
Mallacca om de Suyt soud mogen loopen off van de Suyt naer Mallacca vacre.
Can dit tegelijck niet waergenomen worden, sal U. Ie, trachten de Macaus-
