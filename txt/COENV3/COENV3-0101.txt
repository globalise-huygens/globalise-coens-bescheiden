66                       BANDA, 23 Juni 1621.

't Wapen van Facatra off ander vaertuych stem off advijs te geven. Wist desen
abuys met d' eersten uyt.

Laet niet ons opt jongst vant mousson, te weten ontrent primo September
toecomende, te advyseeren, wat tot die tijt gepasseert zy.

Dewyle de galleye niet wel geroeyt can worden, sal U. E. de gevangenen
ende slaven daervan lichten ende elders ten dienste van de Compagnie te
werck stellen, gebruyckende de galleye als een jacht off schip tot een legger,
ende soo daertoe niet van noode is, laet dan opt lant setten, opdat niet onnut-
telijck vergae ende te syner tijt op een ander gebruyckt mach worden.

Int schryven van dese verstaen wy seecker te wesen, dat die van Aru, Chey
ende alle andre eylanden by Oosten Banda leggende, gewaerschout zijn, hoe
Banda door ons overwonnen zv, soodat apparent is, geen vremde met sagu
na Banda vaeren sullen ende te vergeeffs op Rossangin daerop gewacht wort.
Hierover recommandeeren U. E. andermael de baye van Waver, Ouwenden-
ner ende Slamma, des van noode wesende, te doen besetten; boven opt ge-
berchte mede een redutteleggen, ende 't volck van Rossangijn, Puloman ende
Sammer te lichten, gelijck voren is gesert. D' Heer gouverneur sal gelieven
de groote casuaris, die int fort Nassau loopt ende opt vertreck van Banda
vergeten is, met eerste gelegentheyt ons toe te senden.

Int Casteel Amboyna, adi 23 Juny anno 1621.

39, - ORDRE

DOOR DEN GENERAEL COEN AEN DEN E. HERMAN VAN SPEUL,
GOUVERNEUR OVER DE FORTEN ENDE LANDEN VAN
AMBOYNA, GELATEN, 23 JUNI 1021.

Soo haest doenlijcken sal U. E, met 't eerste bequaem weder na Banda sen-
den cappiteyn Gomale met een compagnie van 160 cloecke koppen ende
haer volle geweer, ende dat met de acht tingans alhier zijnde, yder tingan
eenige schilden ende piecken medegevende; de bagage vant volck daerna met
de Caech of Pera sendende.

D' Eendracht off Zeelant sal na mijn gissinge in de Mollucques gehouden
warden. Byaldien 't schip Orainge vroech genoch van Banda compt, sal U. EK.
't selvige na de Mollucques senden met advijs aen den gouverneur Houtman,
dat hem aldaer gebruycken ende in sijn plaetse na Jacatra senden alsulcken
schip, 't zy dan d' Eendracht off Zeelandt, als daer gehouden heeft, om alder-
tey provisie van Jacatra te haclen, alsoo daertoe bequaermer dan Orarupe is;
ende indien Orainge te laet coimnpt, sult hes dan recht door na Jacatra senden.
