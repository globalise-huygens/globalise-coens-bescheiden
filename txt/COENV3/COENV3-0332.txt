Apvijs, 31 JAN. 1623.                      297

Siam gesonden worden, soo omme ’t selvige daer te slyten als omme daer-
mede te procureren de peper ende wat andersints van nooden souden mogen
hebben, ende dat totter tijt ende wyle dat al 't gene ende soo veele wy soe-
cken, in Batavia gebracht ende 't gene d' Indiaenen van ons begeeren aldaer
gecocht worde, 't Is noodich dat alles hiernaer schicken ende beleyden, alsoo
alle d' inlantsche handelaers met ongelijck minder oncosten dan de schepen
van de Compagnie ende onse vryelieden vaeren connen.

Soo den Chineesen handel vercregen hadden, souden geen gelt nae de cust
van Coromandel ende Suratten tot opcoop van cleeden voor Indien behoeven
te senden. Aen nagelen, nooten, foelie, sandelhout ende andersints achte dat
op de custe van Coromandel ende in Suratten tot omtrent de somme van
f3 a 400.000 vertieren connen. Voort gene meer van daer begeeren moet
gout off reaelen van achten gesonden worden.

Ten dienste ende welstant van de Nederlantse Compagnie endetotafbreuck
van haere vyanden ist seer goet ende noodich dat een goet deel van d’inlant-
schen handel van de Compagnie aen particulieren gedaen ende toegelaeten
worde. De saecken dienen allenskens daernae beleyt ende geschickt. Ons
bedunckens souden wel vryelycken met des Compagnies schepen nae de
Custe mogen laeten vaeren ende cleeden coopen die geene die sulcx versoe-
cken ende meriteeren, mits dat behoorlijcke vracht ende tollen betaelen. Op
dese conditie mogen mede eenige wel toegelaeten worden innewaerts te vae-
ren om haer goet te slyten.

Wy verstaen dat het op de Cust niet recht noch wel gegaen is met de slaven,
die wv eenige particulieren toegestaen hadden te mogen coopen;namentlijck
dat van de slaven die voor de Compagnie int lant gecocht waeren, de beste,
als aen de zeekant comen, achter de hant houden ende particulieren gedaen
worden, soodat 'trefus de Compagnie dierder dan particulieren de beste slae-
ven comen te staen. Hierover sullen U. E. geensints gedoogen, dat wederom
eenige slaeven door particulieren gecocht worden ter plaetse daer des Com-
pagnies volck slaven coopen. Op andere plaetsen sonder des Compagnies
hinder met licentie van d’ overhoofden der respective plaetsen gecocht we-
sende, mach de passagie met des Compagnies schepen wel verleent worden,
mits dat de passagie ende behoorlijcke tollen betaelen.

Soo cenige particulieren versochten selfs eenige jachten na de Cust of elders
om slaven, cleedlen of andersints te mogen senden, wy vinden geraeden dat
sulcx op redelijcke conditie toegestaen worde.

't Is seer geraeden dat aent casteel van Amboyna stapel van handel gesta-
bileert worde, gelijck mede aen 't fort Nassouw in Banda en andere, voor
sooveel doenlijck is. 't Casteel van Amboyna is hiertoe niet wel gelegen, maer
wat sal men doen Sonder grooten arbeyt, moyten ende costen can 't vandaer
