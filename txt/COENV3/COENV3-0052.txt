PERTICULIER ADvijs, 23 FEBR. 1621.                17

comen dat des Compagnies ondersaten, vrienden ende bontgenooten niet en
werden misleyt.

Tot desen eynde belasten op 't hoochste aen alle degene die sulcx aengaet
in geender maniere ('t sy oock onder wat pretecxt het soud mogen wesen)
toe te staen dat door d’ Engelsen in onse limiten eenige versterckinge gemaect
worde, noch oock eenige huysen op haere eygen authoriteyt, ter plaetse daer
ons sulcx prejudiciabel off hinderlijck mocht wesen.

Om de forten na behooren seecker ende veyl te houden, achten wy best te
wesen, dat de coopluyden, soowel d'onse als die van d' Engelsche Compagnie,
overal daer sulcx sonder perijckel geschieden can, buyten de forten woonen
ende haeren handel dryven. Daer dit tegenwoordich niet gedaen wort, sal men
sulex voortaen doen, mits bequame huysinge daertoe maeckende ende 't gros
van de coopmanschappen daer sulex van noode sy in de forten bewaerende,

De gelegentheyt van huysinge buyten de forten hebbende, sal men d' En-
gelsen daervan voor haer gelt gerieven off plaetse vergunnen ende aenwysen
daer nevens de huysen van onse coopluyden buyten de forten nieuwe huysen
tot woninge ende den handel nodich mogen bouwen, doch niet in sulcker
voegen dat ons die prejudiciabel mochten wesen.

U. KE. sullen geensints toestaen dat door d' Engelsen ter plaetse daer ons
sulex nadeelich off hinderlijck mocht wesen eenich geschut gelandt off ge-
plandt worde. Soo sy genootsaect waeren eenich geschut aen landt te brengen,
sult hun daertoe alsulcken plaetse verleenen dat daerover altoos meester
moocht bly ven,

Van de bosschen sal U, E. d' Engelsen alsulcken nut ende gebruyck ver-
gunnen als haere noot vereyscht, ende sonder ons hinder ende menosprecio
geschieden can. Daer wy meester sijn, begeren oock gelijck dat behoort erkent
te wesen. Dit seggen omdat niet verstaen noch begeeren dat door andere
sonder kennissie off licentie van onse respective gouverneurs eenich hout van
onse landen gehouwen worde, gelijck d’ Engelsen binnen de limiten van Ja-
catra pretendeerden te doen. Het contract brengt mede, dat elek van ander
genieten sal de commoditeyten van de bosschen. Maer daermede wort d'eygen-
dom van d'een noch d’ ander niet becomen.

Tot Jacatra hebben gesien, hoe d’ Engelsen met listen behendicheyt trach-
tende sijn om een goet deel van onse authoriteyt t’ usurpeeren, eenige ver-
sterckinge te maecken, aenhanck van volck te erygen, creatueren ende Engels-
gesinde te becomen. Soo dit in Mollucques, Amboina ende Banda mede onder-
staen, zy de respective gouverneurs mede op 't alderhoochste bevolen dese
quade disseynen tijtlijck met behendicheyt voor te comen ende in geenderley
maniere toe te staen, dat d' Engelschen eenige authoriteyt usurpeeren, ver-

sterckinge maecken, aenhbanck van volck becomen, scheuringe onder d'onder-

2

