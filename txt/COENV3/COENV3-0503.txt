468                    JACATRA, 20 Nov. 1618.

gereet is ende nach dagelijcx gecocht wert, niet en sullen connen innemen,
off dat een van de jachten daer continuelijck gehouden dient, soo is goet-
gevonden dat het schip de Bergerboof, nu onlanex vol peper van daer gecomen,
metten aldereersten weder derwerts sal seylen omme de peper te haelen
ende soo haest doenlijck daermede hier te keeren.

Alsoo den coninck van Jacatra versocht heeft datmen hem soude assisteren
met eene leeninge voor een seeckre tijt van 2000 realen van achten tot op-
bouwinge van syne stadt, ende daernaer gecomen is ende hert aenstaet op
1000 realen met belofte van restitutie, is geresolveert, alhoewel het gelt niet
wel ontberen connen, datmen nochtans in dese tegenwoordige gelegentheyt
omme hem te meerder t’ onswaerts te verbinden hem daermede sal accom-
moderen ende met de voorsz. 1000 realen van achten assisteren, al waer 't
schoon dat die niet weder en bequamen, omme daernaer met meerder recht
te beter tot ons disseyn te geraecken.

Item datmen hem noch daer beneffens een vereeringe sal doen voor 't
arrivement Godtloff van ’t schip den Gouden Leeuw van de cust van Coro-
mandel, met de waerdye van omtrent 100 realen van achten.

Actum ut supra. Was onderteeckent JAN PIETERSZ. COEN, PIETER DE CAR-
PENTIER, SAMUEL KINDT, WILLEM JANSZ., PIETER DIRCXSZ., PIETER VAN
DEN BROECKE, JACQUES LEFEBVRE, PIETER VAN RAEY, GERRIT DOUWESZ.
DE VRIES, THIJS CORNELISZ. VLEYSHOUWER, secretaris.

Woensdach adi 21 November 1618, in Jacatra. By den heer president in
consideratie geleyt sijnde, hoe de peper tot Bantam eensdeels door seeckre
monopolie ende ten anderen vermits de duyrte in China tot op ses realen
van achten de sack gebracht is, ende dat wy diesniettegenstaende voor desen
goetgevonden hebben te coopen ende tot nochtoe gecocht hebben, alhoewel
daerop weynich oft geen voirdel gedaen werden can, soo is 't dat vermits ons
gelt seer mindert, de saecke andermael in deliberatie geleyt is, off men met
den opcoop van peper voortvaren sal, omme ’t schip Delft, dat omtrent 4000
sacken aen de last gebreect, metten eersten te depesscheren ende d' Engelsen
te prevenieren, dan off de voirdere opcoop sullen laten omme affslach te be-
comen ende naer de peper van buyten te wachten. Hierop geleth sijnde dat het
gewas tot Bantam dit jaer cleen geweest ende naer gissinge alrede de helft op-
gecocht hebben, wecrover gepresumeert wert datter niet meer dan 15 a 20.000
sacken peper ten hoochsten in 't lant wesen soude, waertegen omtrent 150.000
realen in spetie hebbende sijn; item soo wy voortvaren met coopen dat d'En-

gelsen dit jaer seer weynich peper becomen sullen, vermits apparent is, de
peper alsdan tot 7 ende 8 realen de sack wel soude mogen rysen; ende al waer
'Eschoon dat een goede tijdt stile saten dat evenwel weynich affslaen sal, door-
