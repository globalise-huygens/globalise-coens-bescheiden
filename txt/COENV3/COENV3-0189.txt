154                   INSTRUCTIE, 9 Aprir 1622.

omtrent Maccau laeten, met de voorneempste vloote loopen na dâ€™ eylanden
van Chincheu, in de caerte genaempt de Piscadores, leggende op de hoochte
van 234 graed Noorderbreete.

Eenige jachten verstaen wy dat in voorsz. gevalle ontrent Maccau dienen
te blyven, omme te becomen de Portugiesse navetten die van Mallacca na
Maccau souden mogen vaeren, alsoock die van Manilha, gelijck mede omme
waer te nemen de navetten die sylieden na Japan souden mogen senden, ofte
omme haer ten minsten den handel opende van de voorsz. plaetse te beletten,
alsoock den handel met de Chinesen van Canton. Alsulcke schepen ende
jachten als den raet daertoe noodich ende bequaempst oordeelt, sal U. E.
ontrent Maccau laten.

Maccau (welck Godt geve) veroverende, sullen in desen gevalle mede eenige
schepen ende jachten daerontrent dienen te blyven, soo tot behulp van 't gar-
nisoen aldaer, als insonderheyt omme de gevluchte vyanden ende andre den
handel met de Chinesen op Canton ende elderste beletten, ende insonderheyt
omme de voorsz. navetten, op Maccau, Manilha ende Japan handelende, te
becomen, ende sal de voorneemste vloote na de Piscadores loopen, gelijck
vooren geseyt wort in cas dat Maccau niet bequamen, omme aldaer 't naer-
volgende te verrichten.

't Sy dat Maccau becomen, off met allen gevalle eer de voorneemste vloot
na de Piscadores vertrecke, sal U. EK. de vryen handel aen die van Canton ver-
soecken ende dat niet in Canton, maer ter plaetse daer U. E. goetvinden sal
een fort teleggen, gelijck mede dat u daertoe een bequaeme plaetsc verleenen,
alle nootlijckheden voor ons gelt fornieren, ende daertoe niet hinderlijck sijn,
op peene dat ghylieden anders genootsaeckt wesen sult haer voor vyanden
te verclaeren ende als vyanden te tracteeren. Soo 't niet gelegen compt dese
aenspraeck aen Canton te doen, sullen de vrienden de mandorijn van Canton
't selvige aendienen.

Vooren hebben wy geseyt, dat het noodich is, omme den Chineessen handel
te vererygen, dat Maccau innemen, off een fort op een ander beguaem plaetse
leggen.

Wat de bequaemste plaetse sy om een fort te leggen, de vyanden handel
met de Chinesen te verhinderen ende die voor ons te verseeckeren, stellen
noch in twijffel.

D' aentastinge van Maccau wert niet voorgestelt omdat dese plaetse daertoe
voor de bequaemste oordelen, dan om den vyant vandaer te dryven, sijn schat
te becomen ende onse plaets met een deel van sijn volck te peupleren.

D' eyvlanden de Piscadores genaempt, ontrent Chincheu gelegen, schynen
alderbeguaempst te wesen omme den Chineessen handel op Manilha te ver-
hinderen ende de Chinesen na onsen willen te dwingen. Wy verstaen dat daer
