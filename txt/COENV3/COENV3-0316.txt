BANDA, 28 Dec. 1622.                    281

Uytdermaeten seer ben beschaemt geweest ende can niet bedencken, waer
U. E. sinnen waeren, dat hem tot soo grooten insolentie, debaussche ende on-
geregeltheyt begaf. Meent Weldingh niet dat hy U resteerende cruyt cocht
ende verquiste, opdat die van Puloron de gevluchte Bandanesen, die van
Ceram ende andere haere consoorten te beeter tot haer voornemen souden
geraecken, ten eynde dat de conquesten daernae sijnne Majesteyt van Enge-
lant, gelijek Puloron deden, opgeoffert mochten worden 't Schijnt dat hy de
vyanden selven tot een quaet attentaet verweckt, of ten minsten aenport ende
animeert. Wie isser die geloven soude datter noch eenich cruyt resteerde Als-
noch hebbe gans geen middel om eenich ander te senden. Wy hebben d' heer
Houtman ende in sijn apsentie d’ heer Speult gecommitteert omme de visite
in Banda te doen. Als een van beyde comt, doet onse gecommitteerde de
behoorlijcke eere aen ende comt sijn ordre preciselijck naer.

Aengaende d’ uytdeylinge vant ’t lant ende boomen. Niet wel can daerover
alsnoch van hier goede precise ordre gegeven worden. Hoe sulcx op ver-
scheyde conditie in Europa geschiet, hebbe ten deele verstaen. Niet wel mogen
ons daernae reguleeren, alsoo sulcx nae de gelegentheyt van de landen, tyden
ende volckeren gedaen dient. Hoe 't in Banda ten besten dienst van de Com-
pagnie vereyscht te weesen, sal de tijt aldaer best leeren. Ondertusschen sal
U. E. met de provisionele uytdelinge tot onse naerder ordre voortvaren,
gelijck begost heeft. Met dit schip gaen seeckere Nederlantsche getrouden.
Assisteert haer naer bevinden sult te meriteeren, volgens advysen nevens
dese gaende.

Den oppercoopman Vesterman ende cappiteyn Cuignet sal U. E. licen-
tieeren herwaerts te keeren. Soo 't cappiteyn Colf mede versoeckt, ick mene
dat het hem oock wel vergunt mach worden, sonder datter andere officieren
in haer plaetse behoeven. Soo daer eenige vereyst worden, draecht het onsen
visitateur voor. Eenige bequame cooplieden sullen derwaerts schicken op
avontuer of daer van noode waeren.

In nevensgaende copye van missive aen d' heer Houtman geschreven sal
U. E, sien hoeveel nagelen, nooten ende foelie by gissingh jaerlijcx vertiert
connen worden ende gesonden dienen, doch alsoo de Meesters van nooten
ende foelie niet versien sijn ende altoos goede partye in voorraet behooren te
hebben, salt goet wesen cdlat U. E. vooreerst sooveele sende als becomen can,
opdat de Mayores by ongeval of retardance van scheepen geen gebreck Iyden.

In ’t begin van 't aenstaende Oostelijck mousson sal weder een goede par-
twe nagelen, nooten ende foelie na de cust Coromandel gesonden dienen.
Derhalven sal U. FE. wel doen ende senden soo spoedich een jacht met nooten
ende foelie, als eenichsints doenlijck is. De voorgaende partye, herwaerts ge-
sonden, is tot goeden pryse vercocht. In 't schryven van dese is hier Godtlof
