J
N

dd

un

240                     JAMBYy, 24 SEPT. 1622,

141.  JAMBY.
AEN VAN DER DUSSEN, PER 'T WAPEN VAN DELFT, 24 SEPT. 1622.

Deze neffensgaende is copve van d’ onse met Purmerent gesonden, waervan
d’ inhout confirmeren. Tsedert hebben van daer niet vernomen, ende goet-
gevonden 't schip ’t Wapen van Delft, brenger deses, derwaerts te senden, om-
me neffens Walcheren in de laedinge te leggen, opdat U. E. niet genootsaeckt
worde de jachten met peper herwaerts te senden, maer des te langer mogen
eruyssen op den vyant. De scheepen 't Wapen van Delft ende Walcheren sal
U. E. voor de reviere houden leggen, de last daerinne scheepen met alsulcke
jachten als daertoe van node sijn, ende alle d’ andere jachten ende fregatten
die sonder verlet van den handel uytmaecken cont, sult in 't vaerwaeter van
Malacca op den vyant ende tot verhindertngh van den handel aldaer doen
eruvssen. Insonderheyt verstaen wy noodich te wesen, dat met den eersten
eenige wel beseylde jachten ende fregatten gesonden ende gehouden worden
by Oosten Pedro Branco, Bintam ende Linga, omme waer te nemen des vy-
ants navetten, die tydelijck van de custe van China ende Manilha nae Ma-
lacca souden mogen loopen. Stelt hierop soo goeden ordre als nae de mid-
del, tijt hebbende, geschieden can. Doet alle mogelijcke naersticheyt omme
de voorschreven scheepen Walcheren ende 't Wacpen van Delft op 't spoc-
dichste voll te laeden ende herwaerts te senden, gissinge maeckende, dat hier
ten langsten, soo ’t niet eer geschieden can, omtrent ultimo November dienen
te wesen, omme met de scheepen Alckhmaer ende Delfshaven (die alreede
volladen sijn ende nae haer ophouden sullen) in compagnie naer 't vaeder-
lant te varen. Maeckt dat haer tegen die tijt weder becomen, ’t sy geheel vol-
laeden oft met sooveel last alst doennelijcken is. Omtrent de helft van de
nagelen in 't Waepen van Delft wesende, sult in 't schip IWalcheren doen
overscheepen. Gelt noch goederen heeft U. E. dit jaer nict meer te verwach-
ten; derhalven sult wel besteeden 't geene noch hebbende sijt, ende d' uvterste
naersticheyt doen omme d’ uytstaende schulden te becomen. De spraecke
gaet sterck, dat die van Bantam genegen sijn om vreede met ons te maecken.
't Soude wel connen gebeuren, dat eerlange met den anderen in handel ge-
raeckten. De Mattaram is tegenwoordich met groote macht voor Surrabaya
leggende. Watter op volgen wil, sal den tijt leeren. Soo ’t schip den Gouden
Leeuw aldaer met sijn gelt weder keert, sult 't selvige daermede herwaerts
senden.

In ’t fort Batavia, adi 24 September anno 1622.
