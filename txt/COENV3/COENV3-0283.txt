Nn

248                 ORDRE, 14 Oc. 1622.

van onser syde mede sullen doen, omme met den anderen tot gemeen con-
tentement een goet accoort te ramen ende middel te soucken, hoe wylieden
ende d' Engelsen aldaer souden mogen handelen, ten eynde dat alle gepas-
seerde misverstanden vergeten ende in toecomende alle swaericheeden voor-
gecomen mogen werden.

Int fort Batavia, adi td October anno 1622.

145.  SOLOR.
AEN DAYMANS, 1517 OCT. 1622.

Twee missiven hebben van U. E. ontfangen, eene van den 27" April pas-
sato ende een sonder datum, waerdoor, gelijck mede door schryven ende
mondelingh rapport van heer Lemmens, gaerne verstaen hebben, wat in die
quartieren soo in den handel als andersints passeert, gelijck mede dat U. E.
't opperste gebiet over 't fort, garnisoen ende den handel aldaer gegeven
ende de sorge van alles bevolen heeft. U. E. sy ten hoochste gerecomman-
deert sich daerinne soo te draegen, dat sulcx tat welstant van de Compagnie,
U. E. eere ende voirder avancement gede. Bevordert in alles nae behooren
de welstant ende profijt van de Compagnie. Draecht voor alles goede sorge.
Hoet U voor openbaer gewelt van vyanden, listige lagen van geveynsde
vrienden ende trouwelose Mooren. Doet den handel naer vermogen waer-
nemen ende gaet een yder met goede exempel voor. Tot vervolch van den
handel hebben goetgevonden vooruyt te senden de jachten Fimror ende Clren
Enckhuysen, met suleken cargasoen, volck ende provisie, als voor dees tijt
hebben connen voeren ende uytmaecken. Benificeert alles ten besten van de
Compagnie ende sent ons tegen May toecomende eenige jachten op 't spoe-
dichste wederom, met sooveel sandelhout als becomen cont. Wy sijn in be-
raet om â€™t jacht de Valck mede derwaerts te senden, doch alsoo van volck
ende cargasoen niet wel versien sijn, blyven suspens wat doen sullen.

Soo 't geschieden can, dat den coninck van Samarassa na behooren voldoen
ende te vreden stellen. De beschaedichde ende ondienstige goederen aldaer
sijnde, vercoopt die sooveel gelden mogen, al soud het met schaede geschie-
den, ende 't geene geensints vercoopen noch verruylen cont, sult met den
eersten herwaerts senden.

Laet ons weten hoe het bycomt, dat daer volgens onse ordre, lange voor
desen gegeven, geen slaeven opgecocht, noch herwaerts gesonden werden,
ende doet naersticheyt omme sooveel slaven ende slavinnen te coopen ende
herwaerts te senden, als tot redelijcken prijs becomen cont, insonderheyt jon-
