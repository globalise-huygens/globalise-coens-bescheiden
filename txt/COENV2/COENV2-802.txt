JAMBI, 21 Nov. 1620.                   781

dragen sijn. Ende in gevalle gesindt waren, off hun met behendicheyt bewegen
cont, met haer peper na Jacatra te varen, sal U, E. ’t selvige lauderen ende
hem medestil houden, sonder iewers van vermaen te doen, den coninck ende
andere grooten van Jamby verseeckerende dat de haeren tot Jacatra niet mis-
doen, noch niet vercort, maer wel onthaelt sullen worden, ende dat U. E.
tevreden is daervoor borge te blyven.

Wy souden gaerne hebben dat die van Jamby ende andre vreemdelingen
met hare peper tot Jacatra quamen, derhalve sal U. E. daertoe met behen-
dicheyt alle mogelijcke neersticheyt doen, sonder d' Engelschen te laten weten
dat daernaer trachten. Soo U. E. die van Jamby ende andre vreemdelingen
daertoe bewegen can, spreeckt dan van geen vertrecken noch swaricheyt,
maer verseecker een ieder dat goede merckt sullen treffen ende dat hem hier
niet misschien sal.

Vorder is met gemeen advijs van den raet van defentie oock goetgevonden,
dat de schepen den Dolphijn ende Diamant na Pedro Blanco off de Straet
van Sincapura senden sullen omme aldaer te cruissen op de Portugiese
fregatten die van Macau na Malacca soude mogen varen, wel te verstaen
soo van Jamby gemist connen worden ende aldaer niet noodich sijn om peper
te laden. Soo den Dolpkijn missen cont, sult hem met voorsz. Engels schip
in compagnie, voor reeckeninge van beyde de comtoren, oft alleen voor
onse reeckeninge, na Sincapura ende Pedro Blanco senden, met precise
ordre tegen wat tijt weder in Jamby dient te keeren, om vandaer met peper
geladen herwaerts te keeren.

Alle d’ andre jachten die van Jamby missen condt, sal U. E. in de Straet
van Sabon senden met ordre dat aentasten ende herwaerts brengen sullen
alle joncken ende andre vaertuich welck van Malacca om de Suidt soudt
mogen loopen, omme alhier voor goede prinsen verclaert off gerelasscheert
te worden.

Tegen Januario off Februario sal U. E. al ons volck van Andrigiery lichten
omme daernaer aldaer te handelen als het gelegen comt derwaerts weder-
omme te senden. Hoe het met den gevangen timmerman gegaen sy, ver-
langen te verstaen.

Verstaen wat recht by den coninck van Jamby gedaen zy over dengenen
welcke den barbier Maerten Willemsz. door d’ olyphant alsoo heeft doen
drucken dat daervan gestorven is, verwachten wy te verstaen.

Voor desen hebben geordonneert dat U. E. tot verseeckeringe van deser
Compagnie volck en goederen altoos een jacht boven houden; wy confir-
meren d'ordre andermael.

Dewyle U. L, tijt primo December toecomende expireert ende syne ver-
lossinge versoeckt, connen wy 'tselvige niet weygeren. Derhalve is de saecke
