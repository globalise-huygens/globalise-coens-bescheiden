PATANI, 10 JUNI 1615.                   11

gaende prijscourant sal U. E. sien wat de Chineese waeren geldende sijn, off
om beter te seggen, tot wat prijs veyl zijn; want meest alle de Chineese waeren
om geen gelt altoos vercocht connen werden, soodat veel coopluyden ge-
nootsaeckt en geresolveert zijn, tot toecommende jaer alhier te blyven. Ge-
heel Indien is onversien van gelt, ende met de scheepen die in Mayo 1614
uyt het patrya geseylt en noch verwachtende zijn, zullen niet meer dan 64.000
realen becommen, hetwelcke niet bastant en is tot fourniment van d' on-
costen. Waermede sullen wy onse schult betaelen ende de schepen naer patrya
depescheeren

Van Jaccatra conforme onse ordre sal U. E. geworden een pertye cleeden
ende naegelen. D'onfanck zullen geerne hooren. Procureert de vente ende
licht de handt soo eenichsints passeeren mach, opdat niet geheel stil blyven
sitten ende retour mogen becomen. Toecomende jaer sullen wederomme een
ander pertye senden, gelijck mede eenige Siamse sorteringe die van de Custe
verwachtende zijn.

Aengaende de joncke door ordre van Brouwer gecocht, soo deselvige noch
in esse en onvercocht is, sal wel doen ende ditto joncke herwaerts aen senden
soo 't doenelijck is, met alsulcke vivres ofte andere nootlijckheden als U. E.
voor de Moluques dienstich can becommen. Sprinckel gelijck U. E. in de
medegaende copie can sien, heeft daervan aen de bewinthebberen een breet
vertooch gedaen, doch twyffele off het alsoo is, want sulck van U. E. niet
vernomen en hebbe. Dese joncke dient U. E. in 'teerste van â€™t mousson herre-
waerts te senden, gemant met Chineesen ende Maleyen, onder commande-
ment van eenige Duytse overhooffden en officieren. De Chyneesen, off wat
natie U. Je, daertoe sal gebruycken, dienen gehuert te worden omme te seylen
op Bantam ende van daer naer Amboyna off Banda, mits den last tot Jappara
innemende, ende dat de joncke wederomme van Amboyna herwaerts zullen
brengen, want het wat costelijck soude vallen om hier volck te hueren.

Heeft U. E. eenich gelt over, ten soude niet quaet sijn dat ons per ditto
joncke daermede secondeerde.

Soo U. E. eenige peper off ander cargasoen is hebbende, welck herwaerts
dient gebracht te werden, sal U. E, ordonneeren dat het schip Enchusen
teerder van Jappon gedepescheert worde, ende Patani wederkeerende aen-
doe omme voorsz. cargasoen alhier te brengen, want dit jaer geen andere
scheepen hebt te verwachten. Ick en wete niet, off het jacht Jaccatra een tijt
na het schip Zinchhupsen in Jappan sal dienen te blyven, ommedaernaer eenige
silver per costi te brengen, gelijck voorleeden jaer geordonneert hadden. Specx
soude geerne met dit jacht een voyagie na Coutchinchyna laeten doen, ende
soo toecommende jaer soo grooten Chineesen cargasoen niet verwachtende
zijt, dat nootlijck eenich Jappans silver hebben most, ende U niet en cost ver-

ee
