55 SRS. PIETER DE CARPENTIER ENDE ANDRIES SOURY, 25 Mur 1619.

wel connen gebeuren dat datelijck resolveerden een generaelc lanttocht op
de stadt ende in 't lant van Jacatra te doen. Derhaven sullen U. . veradver-
teert sijn, veerdich te doen maken alle de hellebaerden, lange piecken, hant-
geweeren, pistoolen, musquetten ende lichte roers, die in ’t fort sijn, want de
vloote daervan seer quaelijck versien is; insgelijcx mede alle andere noote-
lijckheden als bylen, parangs ende wat anders daertoe vereyscht mach werden.
Sr. Carpentier sal sich met dit jacht tijtlijcken bv ons vervougen, om ons van
alles naerder intijts te informeren, medebrengende Pieter van Rav, Evert
Harmans ende den capiteyn oft luytenant. Sr. Sury sal in ’t fort blyven ende
wysheyt bewaeren. In passant hebben Japara met gewelt doen aentasten,
ende alsoo de plaetse vry wat versterkt was, ende d'inwoonderen wel drie
dagen te voren gewaerschout waeren, vonden treffelijcke resistentie; dan ’ten
duyrde niet lange. Met verlies van 2 mannen is de plaetse Godt loff gewonnen
ende verbrandt, gelijck mede vijff schoone joncquen die in de revier laeghen.
Veel van de Javaense voorvechters sijn doot gebleven.

Soo U.E. de gelegentheyt heeft, laet datelijck den Pangoran van Bantham
weeten dat ick dit jacht vooruyt gesonden hebbe, met expresse last seer vrient-
lijck te versoecken, dat het hem gelieve sich met Jacatra niet te bemoeyen,
ende soo hy gesint is baik met my te pitsiaeren, ons volck tot Bantham wesende
ende die daer niet bescheyden sijn sonder dilay aen ons te senden, opdat het
niet en schyne vvantschap tegen ons gepleecht worde, alsoo wy gelast ende
gehouden sijn vrientschap met vrientschap, ende vyantschap met vvantschap
te loonen.

En compt met dit jacht niet veel oostelijcker dan d’ oosthoeck van Jacatra,

opdat maelcanderen niet en missen.

Actum den 25 Mayo 1619, omtrent Cherebon in ’t schip de Trouwe.

323. - BANTHAM.

AEN PIETER VAN DEN BROECKE ENDE CORNELIS IIOUBRAEKEN, PER
ORDRE VAN D' HEER GENERAEL COEN DOOR Sr. PIETER DH
CARPENTIER GESCHREVEN, 30 MEI 1619.

Heden hebben wy U. E. missive wel ontfangen ende d’ inhoude verstaen,
alsoock die van den coninck van Bantham. Den 28 des avonts is den Generael
hier wel aengecomen met 17 seylen, hebbende in 't passant Japara voor de
tweede mael met gewelt ingenomen ende verbrant, tot straffe van dl’ enorme
moort ende rooverye door haer op d' onse gedaen ende omdat noch eenige
van d’ onse gevangen sijn houdende, niet weetende off sy levendich off doot
