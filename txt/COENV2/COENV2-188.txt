JAPARA, 21 Ocr. 1616.                 167

100. - JAPARA.
AEN VAN DER MARCT, PER ROEYSCHALOUPE, 21 OCT. 1616.

Tsedert onse jonckste van den 21 passato gesonden per 'tjacht Cleen Hol-
landia hebben wy U. 1. missive van den 23 September ontfangen. Dese per
expresse omme te adviseeren ’t geen vereyscht wert, ende wederomme van
daar op ’tspoedichste bescheet te becomen. Alsoo het schijnt d' Engelsen
wederomme innewerts sullen gaen off eenige van haer schepen alreede ge-
gaen sijn, omme ons in de Mollucquen, Amboyna off Banda eenen onder-
steeck ofte ondercruypinge te doen in den handel ende opcoop van de spe-
ceryen, ordonneeren ende beveelen U. 1. mits desen wel expresselijck, in
aller ile op te coopen alle den rijs oft immers soo veele als becomen ende
betaten cont. Witten rijs hebben wy lieffst) maer soo daer geen witte voor-
handen is, coopt graeuwen, ende wat becomen cont, mits dat het goet ect-
baren rijs zy, alsoo wel duysent coyang sullen moeten hebben, ende soo
U. 1. gelt oft cappitael gebreekt, laet het ons weeten, wy sullen U: 1. datelijck
versien.

Het schip Mollandia recommandeeren U. L op ’t alderspoedichste volgens
d'ordre van d'E. Heer Generael tot provisie voor de Mollucquen vol rijs
ende andere nootlickheden aff te laden, ende ingevalle 'tselvige alreede vol-
laden ware ofte zeylreet geraeckte eer U. l. van ons nader bescheytbequame,
soo sult de vrienden van ditto schip onsenthalven aenseggen dat niet ver-
trecken voor ende alleer van ons naerder bescheyt becomen, want byaldien
d' Engelsen wederomme innewaerts gaen, gelijck apparentelijck schijnt doen
sullen, sal ditto schip Mollandta van Japara nae Amboyna seylen, omme d' En-
gelsen volgens recht ende d'ordre van de Heeren mayores als den eysch van
saecken met gewelt ende wapenen, nodich wesende, vandaer te weeren, ende
daernae over Amboyna nae de Mollucquen te sevlen, vermits onse macht
anders swack soude wesen, waerdoor den Compagie welstant grooten last
soude lyden. Maer byaldien d’ Engelsen innewaerts niet en gaen, ofte dat
hier ondertusschen eenige andere schepen arriveerden, sal voorsz. schip alsdan
in desen gevalle recht door nae de Mollucquen scylen omme de forten aldaer
op 'tspaedichste te provideeren, waervan cort nae desen bescheet sullen ge-
ven; dat derhalven hiernaer (beveelen wy haerluiden gelijck vooren) ge-
wacht worde.

Uut het patria is hier nieuws gearriveert 'tschip de Zrouwe. De Heere wil
d' andre mede in salvo geleyden. Weinich dagen naer desen sullen per costi
depescheeren de schepen de Frouwe, Hoorn, den Arent, de Sterre, ende de
joncke de Fortupim, daeromme maeckt dat alle ’tnondige tegen haer compste

gereet zy.
