726                   FvRANDO, 13 Juni 1620.

Tsedert onse joncxte is hier, Godt loff, van de Mollucques over Amboyna
wel aengecomen een verovert jacht, Ternate genaempt, geladen met 242
bhaeren nagelen, waerdoor seer geerne verstaen hebben hoe daer van Fyrando
wel aengecomen waeren de schepen de Swaen ende Nieuwe Afacn, maer de
joncque China hadden noch niet vernomen. Hoopen naderhandt mede wel
terecht gecomen wesen sal, dat Godt geve.

Voor dese hebben geadvyseert dat U. E. in 't begin van toecomende mous-
son de joncke Fyrando geladen na de Mollucques senden soude, doch alsoo
nu verstaen dat het voor joncken ende jachten seer periculeus wesen sal na
de Mollucques te varen, vermits de vyandt aldaer drie cloecke galleyen heeft
ende met hulpe van de Tidoresen met roeytuych meester van de zee is, sal
't best wesen dat U. E. voorsz. jonck Zyraumcdo ende andere met rijs geladen
herrewaerts sende ende de cloecke schepen, eenige becomende, na de Mol-
lucques.

Het soude, gelijk U. E. seyt, seer goet wesen, dat twee groote schepen
mochten gebruycken om rijs van Japan in de Mollucques te brenghen ende
de joncke te convoveeren. Dat de schepen Amsterdam ende ’t Wapen van
Amsterdam tijtlijck van d' Oost quaemen, soudense daertoe wel gebruycken
willen, doch duchte te laet comen sullen, gelijck mede dat het Wapen van
Amsterdam niet bequaem is om die reyse te doen. Hierover moeten andere
fynantie soecken. Wy houden meede seer considerabel te wesen, off het al
geraden sy Japanse joncquen op de Mollucques te bevrachten. Derhalven
sullen ’t niet aenraden, maer soo sylieden van den keyser licentie becomen
connen om op Jacatra te vaeren, soude niet ongeraden achten dat het U. E.
met een jonck versochte, alsoo ons hier geen quaet, maer goet doen connen.
De vracht ende de risico die de reys met haer soud moghen loopen sijn wel
getroost.

Van Amboyna sijn na de Caep de Spirito Sancto gesonden de schepen
St. Michiel, de Swaen ende d' Expeditie, omme op de Spaense schepen van
Aquepulco na Manilla varende te passen, doch duchte te laet comen sullen,
vermits niet eer dan 12 Mayo van Amboyna vertrocken sijn. D’ Almogende
wil haer geluck ende behouden reyse verleenen.

Vijff schepen sijn voor deese vooruyt gesonden omme op de Portugiese
schepen van Maccau op Nangesacque vaerende te cruyssen. Dese vier hebben
oock belast, soo tijts genoch comen, mede, des geraden vindende, een tijt-
lanck buyten te blyven.

Voor den ZEugel sijn medegaende goede pertye canefas, twee touwen ende
eenige teer.

Een goet ondercoopman met eenige assistenten sal U. E. uyt dese schepen

procureeren.
