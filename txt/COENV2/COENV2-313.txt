292               CUSTE COROMANDEL, 30 Nov. 1617.

over alsnu goetgevonden het schip den Gouden Leeu in aller yle weder der-
waerts te depescheren met alsulcken capitael ende cargasoen als uutmaken
connen. Tegen April toecomende sullen U. E. soo ’t eenichsints doenlijck sy
noch een schip met een goet capitael toesenden.

De heeren Mayores advyseren, dat in September 1617 uut Seelandt een
schip van ontrent 150 lasten met 7 a 8 kisten gelt, ende sulcx voorder geeyscht
wordt, recht door naer de Custe senden sullen, van meeninge sijnde omme
jaerlicx alsoo te continueren. Godt geve dat behouden arriveeren.

Het avontuer van de Nepfunts hebbe verstaen. Met den Gouden Leen en ist
niet veel beter gegaen. Wy sullen trachten soo ervaren volck te senden als
eenichsints doenlijck zy, doch het gebreect dickwils als U. E. wel weet aen
teen of tander. De monster van indigo by U. E. gesonden, hebbe gesien.
Iekachte, datse de Mayores seer wel gevallen sal. Daeromme waer te wenschen
de partye groot waer, te meer dewyle alsnu adviseren in den indigo soo
goeden treck geraect is, dat alle de voorgaende indigo soo goede als quade
vercocht hebben, waerover gelijck U. FE. per nevengaende missiven vernemen
sal, duysent packen jaerliex eysschende sijn, te weten van den alderbesten
die men becomen can, doch hebben noch liever slechte dan geenen. Der-
halven gelieve U. E. sooveele van den besten indigo te senden als becomen
ende het capitael verstrecken can, sonder by gebreck van goede, de quade
(elck na sijn waerdye betalende) naer te laten.

Uut de nevengaende missiven van de heeren Mayores sal U. Ie. mede ver-
nemen, hoe in eenige jaren niet sullen connen venten het catoene gaeren met
den Swarten Beer ontfangen, waerover geen meer, 't en ware eenich slecht
en cort gehaspelt, begeeren gesonden te hebben.

Het Guyneetse lywaet van Tierepopelier bevalt hun wel, derhalven sal daer-
van conform haer E. advysen alst capitael sulcx gedoocht 3 a 400 balen sen-
den, te weten wat grover van draet ende vaster geweven, d' eene helft rouwe
ende d’ ander helft gebleyct.

Watter vereyscht wordt tot incoop van ’t overslach by U. E. gemaect, hebbe
gesien. Daerop sal gefornieert worden sulcx de gelegentheyt gedoocht. Heb-
ben oock gesien, wat U. E. tegen ’t naeste jaer gecontracteert heeft, daerop
niet anders connen seggen, dan dat een partye verwachten sullen. Doch 'ten
past niet wel, dat de geeyschte tapis van ontrent 5 pagoden de corge uutge-
laten sijn, ende niet dan slechte besteet is; derhalven gelieve U, E, volgens
nevensgaende memorie tot naerder advijs geen meer slechten te doen maken,
maer een goede partye van 5 pagoden ende wat meer, opdat elck sijn gerief
becomen mach.

Vermits de schepen soo laet gecomen sijn, ende niet dan 2a 3 pagoden gou-
long gesien hebben, soo en connen voor dees tijdt de bevallinge der Javaensche

