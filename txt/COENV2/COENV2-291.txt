270                   INSTRUCTIE, 23 Aug. 1617.

verthonende, hoe wy over lange van meeningesijn geweest een schip off meer
na Tcheribon te senden, omme aldaer rijs ende andre provisie te doen coopen
en laden, doch dat sulcx tot noch toe door andre affairen verhindert wesende,
wy als nu U. E. derwarts senden, omme aen sijnne Majesteyt vrientlijck te
versoecken gelijck ghvlieden versoecken sult off het hem gelieve dat aldaer
goede partye rijs ende andersints soudt mogen coopen ende byeen versamelen
tegen de compste van d' eerste schepen, die derwarts na de gelegentheyt ge-
doocht gesonden mogen worden, mits U. E, tot redelijcker plaetse huysinge ver-
gunnende. Daerna sullen U. E. verhalen hoe wy gehoort hebben datter op de
vaert van Mallacca diverse joncken van sijnne Majestert ondersaten bescha-
dicht souden sijn, ja oock dat men seyt sulcx door onse natie gedaen wesen
soude. Verseeckert hierop dito Majesteyt dat het ongeval van de sijnne, onse
vrienden, ons hertelijck leet is, ende soo bewesen wort dat het ons volck ge-
daen heeft ende welcke degene sijn, dat wyse daerover andren ten exempel
straffen ende de schade doen betalen sullen, opdat men claerlijcken sie (soo
't van d’ onse gedaen sy) dat het niet geschiet en is met wil en wete van d'E,
heer gennerael noch d’ onse, alsoo niet anders en soecken dan sijnne Majesteyt
vrientschap ende dienst te doen opdat de kennisse en vrientschap dagelicx
vermeerdere; item dat sijnne Majesteyt gelieve te considereren hoe in dese
quartieren behalven Nederlanders, Spangiaerden ende Portugiesen, noch twee
andre natien verkeeren die gelijcke schepen als d'onse voeren, namentlijck
Engelsen ende Francen, door welcke d'offentie op onsen name wel soud mogen
wesen gedaen; biddende hierover seer vrientlijck dat alsoo den oorloch jaer-
liex ontrent Mallacca wel soud mogen werden gecontinueert, dat het sijnne
Majesteyt gelieve de vaert op Mallacca een weynich te doen schorten, want
alsoo de Spangiaerden ende Portugiesen een groote macht versamelen, omme
daermede op de custe van Java te comen, gelijck verleden jaer alreede op
wech waren, maer haer disseyn door Godes genade verhindert wiert, sijn wy
genootsaeckt andermael intijts daertegen te wesen, eer de macht te groot
worde; item dat sijnne Majesteyt gelieve te considereren terwyle wy een seer
swaren oorloch voeren, hoe d'’Engelsen ende Francen ons alomme op de
hielen volgen, omme den vrucht van onsen arbeyt te genieten, gelijck blijct
op alle plaetsen die frequenterende sijn, daerdoor andermael sijnne Majesteyts
joncken (na Mallacca varende) op onsen name wederomme wel beschadicht
mochten worden, dat Godt niet en geve.

Hierop bescheet becomen hebbende sal heer Hendrick de Jonge daermede
datelijck met de smacq weder herwarts keeren, medebrengende soo veel rijs,
ayuyn, loock als andersints, als sonder verlet connen becomen ende bergen.

Willem Jansz. de Wael, soo 't den coninck bevalt, sal aldaer blyven tot de
compste van d' eerste schepen off naerder ordre, mits n voorraet opcoopende

