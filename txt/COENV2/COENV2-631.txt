10                      AMDBOYNA, 8 Drc. 1619.

Per 't jacht den Zzger sijn wel ontfangen de 774 bhaer nagelen door U. E.
ordre daerinne gescheept, ende is syne reeckeninghe daervoren ghecrediteert.
Hebbe oock geerne verstaen het aenstaende gewas van nagelen soo schoon
stont, daeraen geordeelt ende verhoopt wierdt, hetselvighe wel duysent bharen
opbrengen soude. Godt geve dat het soo gelucke, ende de Generale Compag-
nie, onse meesters, alles becomen mogen.

't Is my oock lieff, dat U. E. van Baguala gedeporteert ende gebannen heeft
dry persoonen, die haer opposeerden tegen d' authoritevt door U. E. aen den
sone van haer overleden hooft gegeven, ende in sijns vaders plaetse gestelt.

Het goet succes van de ronde die U. E. voorgenomen hadde met 20 a 30
correcorren te doen, sullen geerne hooren. Soo sulcx per avonture niet voort-
gegaen ware, maeckt dat het dit aenstaende jaer geschiede.

De joncke die U. E. (op de vereeringhe door de coninck van Baly met een
Chinees gesonden) na Baly ende omleggende evlanden tot ontdeckinghe van
saken ende bevoorderinghe van handel gedepecheert heeft, is daer wel ge-
weest. D'onse sijn seer wel onthaelt geworden ende hier wel aengecomen,
doch hebben door cortheyt van tijt niet mede connen brengen. Wy sijn van
meeninghe, soo haest doenlijck een jacht derwaerts te senden. De voorsz.
joncke gaet nevens dese weder derwaerts.

Soo Sabadin sijn faulte door trots niet bekent heeft, maer wel tot belydenisse
van straffwaerdichevt, versoeck van pardoen ende met vaste toesegginghe
daervan affstant te doen, meriteert hy vergiffenisse, oft ten minsten uutstel
van straffe. Dan soo hy ende d’ ondersaten van den coninck van Ternaten,
oft andere, voortvaren d’ onse op de custe van Ceram te brantschatten ende
met gewelt Moors te maecken, hope ick eerlange met gewelt daerirme te ver-
sien. Bevele U. E. oock, 't gene interim daerin doen condt, sonder dilay te
doen, sonder eenichsints t' ontsien de ondersaten van den coninck van Ter-
naten, noch eeniche andre, wie het soude moghen wesen. Wat aengaet de
neutrale plaetsen ter welcker conqueste Sabadin soo gerechtich als wy pre-
tendeert te wesen, sult hem daerin niet cederen, maer met discretie sien te
prevenieren. Dat U, E. om vredes wille in een generale vergaderinghe met
accoort ende welbevalle van alle de hoofden elck sijn limite geerne soude
paelen, is een goede saecke ende seer welgedaen, dan ick achte datter niet
van vallen sal, soo lange de Mooren moet houden om ons het voordeel aff te
sien. Hierover recommandere U. E, daertegen oock vigilant te wesen.

’t Is my leet dat het fregat Bia tot tweemael toe van Banda verdreven, in
Amboyna vervallen ende nu jongst onbequaem geordeelt is om de reys der-
waerts te doen. Die van Poulowey sijn daeromme seer verlegen, ja, in grooten
noot, ende alsnoch cunnen wy haer (door gebreck van jachten) niet helpen.
Ick hebbe daeromme overlange aen de heeren Mayores seer heftich geschre-
