250                        JAMBI, 8 JUNI 1617.

gestelt ware, gelieve U. E. de faulte te rechten. Den jongen coninck was cruyt
te coop eyschende, daeromme sijn aen elck wat sendende.

De vercoop sal U. E. excuseeren, mits hun soo nu, soo dan met vereeringe
voedende. 't Gene daertoe van noode heeft, sal U. E. van onsentwegen uut
de schepen lichten.

Uut de schepen sal U. E. drie a vier assistenten lichten, opdat de plaetse
dubbelt versien sy ende de taele ende practica werde geleert. Verscheyde
Hollantse brillen sijn nevens dese gaende. De brieff van Kitchil Jappan is een
van de Chinese schippers medegegeven, sijnde den Swarten Leeuw, die na
Cochin China gedestineert is, overlange vertrocken.

De monster van barou pegu off gommelacca is seer schoon. Alsulcke soude
voor ’t patria een seer goet retoer wesen, dan hier en is geen te becomen. U. E.
boecken sullen overgesien ende in 't gennerael getrocken worden.

't Is my van herte lieff, dat U. E. geresolveert sijt noch een jaer te continu-
eeren. Ick hoope, dat daerna in compagnie naer ’t patria sullen keeren. Godt
geve, dat interim de bakelayers van Manicabo ende Quama met haren peper
affcomen, gelijck ick hoope, alreede eenige gecomen sullen wesen, opdat U.E.
groote partye peper mach becomen, daertoe ick bidde d' Almogende sijn
segen geve.

De cladderye, die de Portugiesen aldaer met haren peper doen, sal int Godt
belieft mettertijt wel beteren. De tol, by de coninck hun affgenomen, is groot.
’'tEn soud niet dienen, dat ons mede alsoo begost te scheeren. Dat U. E. ge-
voelt, die van Jambi niet onbehoorlijcx aenvangen sullen over 't lichten van
peper uut de joncken, hoore ick geerne, doch vertrout de Mooren evenwel
soo weynich mogelijck sy, want sv en sijn niet te geloven ende d' occasie
maect een dieff. Ick laet my voorstaen, den gront van die van Bantam seer
wel te kennen, dan diesniettegenstaende soo houden daer in dese harribiru
soo weynich coppen doenlijck zy. Alle onse rieden huysen sijn daer corteling
oock verbrandt, doch daer en is Godtloff geen andre schade geschiet. Wy
houden voor seecker, dat den grooten beest de brandt selffs heeft doen stich-
ten, doch sijn de saecke simuleerende, evenals off het by geval ware geschiet,
alsoo sulcx na onse opinie gedaen is, omme ons steenen huysen te doen
maecken, gelijck hy d' Engelsen vergunt heeft ende sy met een idele buydel
bouwende sijn, dan wy en sijn daertoe alsnoch niet gesint. Daeromme wort
by hun gevreest, dat wat groots voorhebben.

Belangende de Francen, haer twee schepen sijn noch tot Banthem leggen-
de. Daer heeft lange spraeck gegaen, datse met het cleene na Jamby souden
seylen. Watter aff vallen wil, sal den tijt leeren. Soo aldaer compareeren, dient
U.E., is 't mogelijck, te verhinderen dat aldaer geen residentie noch peper
becomen, soo sullen selffs wel confirmeeren.
