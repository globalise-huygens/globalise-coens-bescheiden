JAPARA, 29 Aug. 1618.                    421

haest d' occasie ende de gevangenen becomen can, doch d’ apparentie goet
zijnde om veel rijs te becomen, trect dan eerst in sooveel becomen can. De
schepen, die van node soude mogen hebben, sal tot naerder ordre aldaer soo
lange houden, als den tijdt lyden can, sonder de nagelen, noten ende foelie
op te houden.

Van desen Sabandaer hebben wy verstaen, dat de Chinesen oorsaeck van
veel quaet wesen souden; insonderheyt Intche Moeda, die de meeste ende
beste vruntschap schijnt te thonen. Dan daer sy van wat het oock sy, in allen
gevalle belasten ende bevelen wy U. E. met de vrunden aldaer wel expresse-
lijek op ’t op 't alderhoochste den voorsz. Intche Moeda, den Gouverneur
Ouloubalangh noch oock geen andere in 't minste geen quae samblant te
thonen, ende vooral Intche Moeda noch niemantanders geensins onse meninge
oft secrete ordre te kennen te geven of te communiceren, voordat deselve
effectueren cont, tenware aen d' heer generael Reael, den admirael Verhagen
oft andere raden van Indien.

Alsoo beducht zijn, de vrunden door Intche Moeda andermael geabuscert
oft verraden souden mogen werden, belasten ende bevelen U. E. mits desen
wederomme wel expresselijck, ditto Intche Moeda geensins te vertrouwen
noch onse intentie te kennen te geven, 't sy oock hoe groten deucht oft
vruntschap hy soude mogen doen. Bethoont ende doet hem weder vruntschap,
sonder denselven te vertrouwen dat secreet dient te blyven. Ick meen, dat
by met eenige andere Chinesen versoecken sal, omme met onse schepen met
haer bagage herwaerts te mogen varen. U. EK. sal excuseren, daertoe geen
ordre te hebben, alsoock dat se niet behoeven te vresen voor eenich ongemack;
versoeckende, dat in Japara gelieven te blyven, omme ons aen rijs ende andere
provisien te helpen, doch verneemt neerstelijck, maer dat behendelijck, off
Intche Moeda aen de misdaet schuldich is, ende hem schuldich bevindende,
straft hem mede naer behoren, conform gegeven ordre, ende soo U, E. eenige
van de misdadige levendich becomen cont, examineert haer soo nauw ende
ernstelijck als doenlijck is, om de grond van de sake te weten. Is het nodich
ende byaldien sulex geraden wert bevonden, tortureert oft pynicht eenige
van de misdadige, wel te verstaen byaldien door simpel examen geen bescheet
becomen can.

Als de misdaet gestraft ende gerevengeert wesen zall, sal U. E. een missive
aen den Mattaram, oft andere naeste overheden schrijven, inhoudende hoe
sulex gedaen is tot revenge ende straffe van de massacre ende berovinge door
Ouloubalangh gedaen, ende alsoo nu recht gedaen is, dat haer door d' heer
generael vrede oft oorloch aengeboden wert. Begeren sy vrede, laet dan weten,
dat datelijck grote quantiteyt rijs affsenden, ende soo het niet en doen oft bv-
aldien U. E. geen goet bescheet becomen en can, vernielt ende verdestrueert
