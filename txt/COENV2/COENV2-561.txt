ds

TT A A en a,

ad

C

540                     MEMORIE, 4 ArriL 1619.

Groote menichte van schoppen ende spaden wel hecht met yser beslagen,
maer geen dosijnwerck, gelijck voor dese gesonden is geweest.

Houwelen wel hecht gesteelt, groote menichte.

Omdat van ’t patrwa ons gerieff van bylen niet wel connen becomen sal
men daervan pertye senden, mits dat die wel getempert sijn, ende anders niet,
want de voorgaende niet gebruyckelijck sijn gewcest.

Voor coopmanschappen:

Alle de camphora die men in Japan becomen can. In Nederlant gelt het
pont 48 stuyvers, ende in Suratten weynich min. De Mayores eyschen dacr-
van jaerlijcx 50.000 .

2000 picol fijn iser in cleene staeffkens.

Muscus een redelijcke pertye, die goet sv.

De gember is te diere.

Geen lackwerck, solpher, noch salpeter, want is te diere.

Dat ider schip wel versien worde van Japans cruyt.

Ende voor de Molucques sult oock pertye cruyt ende lont senden.

In ’t Casteel Amboyna adi 4 April anno 1619.

308. - ORDRE

DOOR DEN E. GENERAEL COEN GELATEN AEN DEN B. HARMAN VAN SPEULT,
BAEDT VAN INDIEN, LUYTENANT GOUVERNEUR ENDE DIRBCTIUR
IN AMBOYNA, 1 APRIL 1619.

Vooral sy u bevolen de hanthavinge ende voortplantinge der Christelijcker
religie ende daerinne vol te doen d' eere die Godt toecompt, sonder eenich-
sints toe te staen dat daerinne in 't minste vercort worden.

Ende soo ’t weder gebeurde dat eenige Moorse papen ofte andere onder-
stonden eenighe Christenen Moors te maeken sult haer straffen naer merite van
de sake totter doot toe. Alle degeene die voor dese door cleenmoet en slap-
heit van voorgaende gouverneurs ende by gebreck van eerwaerdige dienaren
Godes van 't Christen gelove tot de Moorse secte gebracht sijn, sal U. FE. trach-
ten weder te recht tot het Christen gelove en onse ghehoorsaemheyt te doen

brengen, 'tsy met soeticheyt off herdicheyt, na gelegentheyt van tijt, saecken,
ende personen, sonder de trots van tegenstrydende Mooren te ontsien, midts
daerenboven oock debvoir doende, geloove te brengen, ende in geenderley
manieren sal U. E. gedoogen datter eenige Christen kinderen met Mooren
getrout worden, al waer 'toock dat voldoen wilden de peene die daerop
gestelt hebben. Brengt oock inne dat huwelijcken solemnelijck in de kercke
