JAPAN, 14 Mer 1616.                   105

van de restanten verleden jaer ongevent gelaten, haer joncken meenden te
laden; maer 't is hun gemist, want de goederen alsnoch ongevent sijn, ende
in ’t lant geen peper en is, soodat daerdoor tegenwoordich 26 a 28 realen de
10 sacken is geldende. Voor de goederen door ’t jacht Faccatra uut de Portu-
gese joncke verovert hebbe U. 1. gedebitteert, ende daerentegen gecreditteert
van de cargasoenen in ’tschip Erchutysen ende de joncke gescheept. Wy sullen
geerne hooren wat by ’t jacht Jaccafra sal wesen verricht, alsoock hoe de
voyagie met de joncke op Siam bevalt, off wat voorderlijcx wesen sal. ’t Is
jammer dat 'tschip Euchuysen costy geen 5a 6 dagen eerder en corhpareerden
omme de caracque eens teattraperen. Belangende de recommandatie die U. .
voor Patane is doende, vermits derwaerts weynich off geen secours senden
en can, ick duchte dat aldaer geen gelt van noode, maer eer over is, want na
de Chinesen seggen, soo en sijn dit jaer derwaerts geen joncken gegaen. Doch
van 't gene nieus uut het patria ende van U. L. hebben ontfangen, souden
evenwel niet connen ontbeeren, alsoo achte noch te cort comen sullen, alsoo
t gebreck van gelt ende de noot overal t' extreme groot is geweest.

Iek bemercke seer wel, dat de schepen en joncken door U. l. negligentie
soo lange niet getardeert en hebben, maer sijn devoir ende alle mogelijcke
vlijt wel gedaen heeft; maer wat baet het, de schepen sijn evenwel te laet
vandaer vertrocken. U. 1. yver is te groot geweest, gelijck selffs nu wel be-
mercken can, alsoo de joncke achter gebleven is, ende noch wel voor geluck
mogen reeckenen soo behouden in Patana gearriveert is; ’t schip Enchuysen
heeft mede groote risico geloopen. Hoe grooten schade de Compagnie ge-
leden soude hebben, ende al U. L. arbeyt verloren wesen soude, zoo ditto schip
mede niet voorgecommen en ware, can U. 1. selffs wel considereren. Derhalven
recommandeeren hem mits desen, geen schepen meer soo laet op te houden,
maer op haer tijt harwaerts aen te depescheren. Al is onsen eysch groot ge-
weest soo en was U, 1, niet gehouden meer te voldoen, dan den tijt ende stont
toeliete. Hoe de joncke de orfupne niet na de Moluccos, Amboyna off Banda
volgens onse ordre, maer herwaerts gesonden is, hebben gesien; tis om bester
wille alsoo gedaen, maer duchte dewyle Don Juan de Silva met alle de Spaen-
sche macht ontrent Joor is, dat alsnu meerder perijckel loopt. Doch de Heere
can ’t versien.

't Is wel dat U. 1, na de Moluccos off herwaerts sende de geplecte damasten
ende slechte lywaten, die niet venten can. Sandelhout connen voor dees
tijt niet zenden, alsoo 't jacht de Starre welck daegelijex van Timor verwach-
tende sijn, alsnoch niet en is gearriveert. Chinesche waeren hebben voor
Fymor wel grootelijcx gebreeck, voornemelijck slechte gele taffen ende geel
retras, als andere cleenicheden, maer en weten niet off gelegen comen sal,
om daervan over Jappan provisie te laten doen. Den coop van 200 picol
