INSTRUCTIE, 28 JUNI 1617.                  259

Noortweste mouson daerna vertoeven; soo niet, aen de mont der riviere van
Indrapura den peper versamelen ofte voorder verseylen, te weten na Indrapura,
off alsulcke andre plaetsen als op de custe ontdecken condt, want daer ver-
scheyde plaetsen sijn, vanwaer de peper na Ticco ende Priaman gevoert wort.

U. E. sullen verdacht wesen, hoe wy van meninge sijn, andermael na
Atchijn om den handel van Ticco en Priaman te senden, ende dat ghylieden
gesonden wort, omme te onderstaen off men den peper op de Westcust van
Sumatra vallende, die in Ticco ende Priaman gevoert wort, in Celeber soud
connen trecken, daer eertijts den handel gedaen wierde.

Derhalven, soo 't gebeurde, dat U. E. in Indrapura off cdlaerontrent den
peper comt te gebreecken (als niet verhoope) sullen C. E. in dien gevalle met
het jacht ende de joncq van Simsuan na Ticco seylen, onderstaende off ghy-
lieden aldaer door behulp der Chinesen aen peper geraecken condt, onder
pretext dat het der Chinesen eygen sy, want anders U. E. den handel ontseyt
sout worden, gelijck met de Gallfasse gebeurt is door 't contract, welck d’ En-
gelsen met den coninck van Atchijn gemaect hebben, doch wy verstaen, dat
den tijt van dito contract tegens U. E. compste aldaer geexpireert wesen sal.
Derhalven sult in Ticco op bescheet van den coninck van Atchijn mogen
wachten, alsoo van meninge sijn, gelijck vooren is geseyt, heer Comans tot
dien eynde derwarts te senden, hoopende, dat daer interim door ’t jacht de
Dupyve goede sorteringe Gouseratse cleden ariveren sullen, gelijck heer van
den Broeck geordonneert hebben.

Ten besluyt van dese sy U. E. ten hoochsten gerecommandeert, alle moge-
lijcke diligentie te doen, omme ’t jacht ende de joncq vol peper te laden,
waertoe geen moeyte sult sparen, noch geen plactse onbesocht sult laten,
voor sooveele voor 't uutgaen van 't N. Westmouson geschieden can.

Ende soo 't gebeurde, dat ghylieden den handel van peper in sulcker voegen
bequam, datter apparentie waere om een schip te mogen laden, soo sult ons
in dien gevalle daervan verwittigen, opdat meer cappitael ende andre jachten
gesonden worden, sonder d' oncosten van d’ advysen aen te sien.

By dese wort U. E. wel expresselijck geordonneert continueelijck op 't jacht
goede wacht te houden, altoos wel slachveerdich te sijn, opdat ghylieden niet
onversiens geassalteert wort, Hout gestadelijck sooveel volck scheep, dat het
jacht diffensievelijck gemant blyve, ende en laet oock niet meer volck aen
boort comen, dan ghylieden machtich sijt, want daer verscheyde plaetsen op
de Westcust van Sumatra sijn, daer d'’inwoonderen wel een aenslach om ’t
jacht aff te loopen souden durven maecken, gelijck eenige verleden jaer om-
trent Celeber gelegen op 't schip Enchhupsen voorgenomen hadden, maer
haer surpriese achterlieten, omdat na hun sin met practica niet volck genoch
van boort aen landt conden erygen, 't welck U. E. voor waerschouwinge

)
