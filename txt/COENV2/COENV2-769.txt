748                    FvRrANDO, 26 Junr 1620.

daertoe te gebruvcken, dienen herrewaerts ofte na Amboyna ende Banda
gesonden, want na de Mollucques te grooten perijckel souden loopen, vermits
de vyandt aldaer drie cloecke galeyen heeft ende aldaer met vaertuych meester
van de zee is.

Tot noch toe connen niet seecker weten wat schepen van de Mollucques,
Amboyna off Banda na Fyrando souden moghen werden gesonden, nochte
wat gelegentheyt hebben sult omme de Chineesse waeren ende voorsz. 1000
lasten rijs te senden, doch verhoopen dat d' Engelsen niet wevgeren sullen
goede pertye rijs met haer schepen herwaerts te brenghen, te meer dewyle
ons sulcx belooft hebben ende door 't jacht de Vreede 20.000 reaelen vracht-
vry voor haer medegebracht sijn. Laet niet, de sydewaren ende cangans, soo
t eenichsints doenlijcken is, met een van onse schepen herrewaerts te senden
ende niet met d' Engelsen off joncquen, soo sulex verby moocht. Soo de
vrienden genootsaeckt worden dit schip d' Eendracht met rijs na de Molluc-
ques te senden, sult hetselvige met geschut ende cruyt beter versien.

Soo ’t doenlijcken is, vervolcht de Chineessen handel op Cochinchina tot-
dat die tot Jacatra gestabileert sy, ende voirdert daertoe sooveel in u vermogen
is, herwaerts aen sooveel Chinesen sendende als mogelijck sy. De Chinesen
hebben geseyt dat hier toecomende jaer met 5 off 6 joncquen comen sullen.
Watter van worden wil sal den tijt leeren.

Met alle gelegentheyt van schepen ende joncquen sult herwaerts sooveel
cloecke Japanders senden als na gelegentheyt van tijt en saecken geschieden
can, niet om in den arbeyt, maer tot den oorloch gebruyct te worden; ende
soo vryeluyden buyten dienst van de Compagnie becomen condt, sendt vry
grote menichte: sullen ons wellecom wesen ende hier seer wel terechte ge-
raecken. Om de Compagnie met de maentgelden niet al te seer te beswaeren,
sal 't goet wesen datter een goet getal sonder beloften van gagie gesonden
worden, 't sy met onse schepen, off Japanse joncken, na de gelegentheyt
gedraecht.

Laet niet een goede pertye cangans herwaerts te senden, te weten 10 a
20.000 stucx, insonderheyt bruyne, blauwe ende rouwe; tot den handel van
Jamby veel beter sijn dan gelt. Versuympt dit niet, want in Jamby soo goet
als peper sijn. Hoe nodich de peper is ende wat dienst de Generaele Compagnie
daeraen geschieden sal, condt selffs wel affmeeten.

Campher sult continueeren te senden sooveele becomen condt, item groote
menichte van lonten, omtrent 200 stucx lange piecken, eenige sabels, veel
waterpotten, goede pertye boonen, radicx China die goet sy, ende een weynich
cooper, om tot monster naer ’t vaderslandt gesonden te worden.

Yser hebben noch goede pertye, daeromme behoeft vooreerst geen gelt
daeraen besteet te worden. Muscus, geconfyte gember ende rubarber sult
