ORDRE, 23 Mer 1617.                      245

mogelijcke diligentie doen omme deselvige te vermeesteren, ende eenige ver-
overende sult haere persoonen ende goederen in goede verseeckeringe onder
behoorlijck register houden ende herwarts brengen, off ter naeste plaetse aen
die van de gennerale Compagnie, daer 't behoort, overleveren, omme ten
besten van de Compagnie geapliceert te worden.

Soo U. E. eenige joncken off prauwen van Palimban rescontreert, laet de-
selvige vry onbeschadicht passeren ende repasseren, mits hun alle mogelijcke
assistentie ende faveur betonende, gelijck mede alle andre neutrale natie, doch
degene, die het na Malacca souden hebben mogen gemunt, sullen U. E. van-
daer elders doen wenden, sonder deselvige nochtans tot nader ordre te be-
schadigen.                                      d

Gegeven in 't comptoir Jaccatra adi 23 May anno 1617.

137.  SUCCADANA,
AEN HENDRICK VAECHT, PER CLEEN HOLLANDIA, 25 MEI 1617.

U. E. missive van den 5 April passato hebbe wel ontfangen, gelijck mede ’t
packet met diamanten, draeckenbloet ende rottang, daerinne gescheept, waer-
vooren 't comptoir Succadana gecreditteert is. Den vercoop der cleden hebbe
verstaen. Tegenwoordich en connen geen andre senden, alsoo qualijck versien
sijn. Met loyang, lankijns, candekijns, cariams, loot, groff porceleyn noch
corael can voor dees tijt mede niet gedaen worden. Wy sullen den eysch in
gedachtenis houden, omme U. E. ter gelegener tijt te versien. Hoe den handel
der diamanten toegaet hebbe verstaen. 't Is verdrietich, dat soo seer ge-
dwongen ende gebreydelt worden, Verandering ende remedie sal den tijt
geven. Interim dient U. E. te trachten om met eenige vereeringe faveur ende
preferentie in den handel der diamanten te becomen, totdat het Godt anders
geve. Met alle gelegentheyt sal U. E. ons senden sooveel rottang becomen
ende 't jacht bequamelijck voeren can. Sisicq, was ende draeckenbloet sullen
telcken reys mede verwachten. Was hebben tegenwoordich grootelijcx ge-
breck, doch sult veradverteert sijn, geen meer alsulcke bollen was te senden
als voor desen gesonden sijn, want deselvige niet dan aerde sijn ende gants
niet deugen. De cassis sijn hierop 10.000 per reael geweest ende gelden tegen-
woordich 16.000 per reaecl.

Dese gaet wederomme per ’t jacht Cleen Hollandta over Japara, vanwaer
U. E. door Heer Pieter de Carpentier gesonden sullen worden 4000 realen in
contant, welck ten besten aen diamanten ende voorsz. waeren imployeren

