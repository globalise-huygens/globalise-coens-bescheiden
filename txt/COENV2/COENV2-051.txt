:                        30                    MOLUCQUES, 9 Nov. 1615.

voegen dat van de begeerde sorteringe cleeden niet anders gesonden can

worden, dan ’t geene U. E. van Jaccatra met Ceylon, brenger van deses, ge-
KH                        worden sal. In dit schip sijn van hier gescheept een goede partye swalpen,
plancken, arack, rottang ende diverse cleenicheden, daervooren ons conforme
de facture creditteren sult. Sydewaren sullen dit jaer weynich off geene sen-
den, dewyle achten de Molucques noch wel versien is, soo met het cargasoen
verleden jaer van hier gesonden, als hetgeene uutte Chinese joncke gecocht
is. Voor 't cargasoen, de nagelen ende lakenen herwarts gescheept, hebben
U. E. gecreditteert. De rouwe syde, die ons gesonden hebt, en deucht gants
niet. Diergelijcke wort generalijck voor 60 a 70 realen 't picol vercocht, maer
sy en is voor 't patria bykans geen gelt waerdich. Weest derhalven verdacht
alsulcke niet meer te coopen.

U.E. heeft seer wel gedaen conforme onse ordre 2 kisten gelt na Amboyna
gesonden te hebben, want souden anders mede geseten hebben in alsulcken
miserie, als wy hier sijn. Het ware goet geweest, dat ons conforme mijn ad-
vys mede wat gesecondeert hadden. Heeft U. E. noch eenige contanten,
gelijck ick achte, verspaert deselve ende doetse soo lange strecken, als
mogelijck is, want vooreerst weynich off niet van hier te verwachten heeft,
alsoo met de schepen, in 't voorjaer 1614 uut het patria geseylt, niet meer dan
64.000 realen te verwachten hebben. Hiertegen sijn alle de comptoiren van
geheel Indien gants gedisprovideert, ende wy ontrent 20 a 30.000 reaten ten
achteren. De reste isser van noode, omme Rotterdam alleen nae ’t patria te
depescheren. Omme de cost te erygen, hebben wy van de soldaten, die uutte
Molucques ende Banda sijn gecomen, gelt moeten leenen. Tot incoop van
rijs hebben veele te doen gehadt, eer voor Japara eenich gelt op intrest van 5
persento ter maent becomen conden. De 400 realen, door U. E. derwarts ge-
sonden, sijn wel te passe gecomen om rijs voor provisie der schepen te coopen.
Derhalven sal U. E. de soldaten met cleden, zydewaren, rijs ende andersints
moeten betalen, gelijck een tijt lanck op Solor met parangs gedaen is ende
noch gedaen wort. En geeft tot fortificatie noch ongelden mede geen gelt uut,
soo het eenichsints verby cont, opdat aldaer, gelijck wy hier, mede niet ver-
legen wort.

Het groot gewas van nagelen, dunckt my, is van jaer tot jaer vertreckendc.
Soo het dit jaer geluckt, dient U. E. alle mogelijcke vlijt aen te wenden, om
alles op uutstaende schulden tegens cleden, zydewaren ende wat andersints
hebbende is inne te crygen, sonder eenich contant om nagelen uut te geven.
't Is beter, dat se niet gepluckt en worden ofte, gepluckt sijnde, vergaen, dan
dat daervoor in desen stant gelt uutgeven soudet, doch ontsiet U niet, als het
anders niet wesen mach off den noot sulcx vereyscht (om d' incompste van
de nagelen te faciliteren, de goederen te vertieren ende ’t gelt te besparen) de

Ld

