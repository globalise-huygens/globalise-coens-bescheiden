JAMBr, 29 Nov. 1619,                      603

maer dagelijcx vercoopen soovele gelden moghen, al waer 't oock met cleen
profijt. Sent ons maer groote menichte peper, soo sal 't wel wesen. Het jacht
d' Orangeboom sijn dagelijcx met groote devotie volladen verwachtende; is het
noch niet vertrocken, depescheert hetselvighe, met de volle laste, soo haest
doenlijcken, 't en ware dat de riviere door eenighe Engelse schepen beset sy.
In desen gevalle sult hem daer houden, totdat sonder perijckel herwaerts
comen can. Dit jacht Clepn Amsterdam ende de Fagher sullen op 't spoedich-
ste mede volladen verwachten.

Wv sijn van meyninghe eenighe andere jachten naer dese derwaerts te sen-
den, soo om peper te becomen, die van den Mattaram in 't wederkeeren van
Mallacca alle aff breuck te doen, als omme de Chineesche joncken, van China
comende, na Jacatra te doen zeylen, omme den handel alhier te stabilleeren.
Derhalven 't ghene daertoe voorderen conde, sal U. E. niet naerlaten te doen.
Insonderhevt sult in Jamby sooveele sien te doen, ende alsoo handelen, dat alle
joncken met peper van daer na Jacatra vaeren. U. E. sal aen een veder vaste
toesegginge doen, dat haren peper tot goeden pryse gecocht worden sal, ende
bvaldien haer den prijs niet aenstaet, dat dan vryelijck met haren peper na
andere plaetsen sullen mogen verseylen, rontuut daerby verclarende, sonder
eenich aensien, dat alle joncken die van Jamby elders souden moghen ver-
trecken, 't sy na Bantham, Tcheribon, Japara, Jortan oft elders, aengehaelt
sullen worden, gelijck mede de joncken van China, die haer selfs tot Jacatra
niet vervoegen, alsoo daerop expresselijck sullen doen passen. Soo U. E. daer-
over cenighe dreygementen aengedaen wierden, sult u des niet belgen, die
niet aentrecken, noch geensints ontsien, met de voorsz. insinuatie sonder
respect voortvarende.

De voldoeninghe van de peper door d' Engelse genomen, sullen geerne
verstaen. Alle goederen die U, E. toegesonden worden, sult conforme de cog-
nossementen ontfangen, en soo volgens cognossementen niet wel geconditio-
neert sijn, sult dan na de bevindinghe recepisse gheven, opdat het gebreck
gestelt worde tot laste van degene die quade leveringhe doen; anders sal alle
de feylen ende gebreecken verantwoorden moeten ende in ’t sluyten van de
reeckeningh moeyten ende schade hebben.

Dewyle U. E. des conincx officieren, soowel als haeren heere, te vriende
moet houden, sal de costhujyme in ’t verthollen volgen, ende de waerheyt (om
quadeschyne wech te nemen) niet verbergen, maer sult den coninck van Jamby
in u boecken crediteren voor sooveele beloopt de tholl van peper, d’ welck
door sijn volck gewogen ende aengeteeckent wordt, ende tholl daervoren de-
biteren, gelijck mede van al 't ghene aen de thollenaren oft schry vers te desen
aensiene gegeven oft vereert wordt, de somma van al 't ghene beloopt de volle
tholl van peper die U. E. herrewaerts seynt, ende t' onsen laste in facture stelt;

3
4
