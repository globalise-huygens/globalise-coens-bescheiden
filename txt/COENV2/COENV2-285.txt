204              AEN CORNELIS COMANS, 3 AUG. 1617.

connen comen, dat dan metten andren na Ticco sullen seylen omme U. E.
aldaer waer te nemen ofte ’t jacht ende joncke door de Chinesen te doen
laden onder pretext al off het Chinese goederen waren. Sy hebben mede een
cargasoen beloopende f 18.423 - 4 8, ende daeronder 5000 realen in
spetie, welck U. E. diene per advijs.

De schepen MZiddelburch ende de Duve hebben oock ordre dat van Surat-
ten wederkeerende van een off beyde tegelijck Ticco ende Priaman aengedaen
worde omme de plaetsen met Gouseratse cleden te versien ende te onder-
staen daervooren partve peper te becomen, soodat niet en twijffele in 't Godt
gelieft off daer sullen goede sorteringe Gouseratse cleden gebrocht worden,
want tot dien eynde goede monsters na Suratten sijn gevoert.

Tot den handel van Atchijn, Ticco ende Priaman sijn met dit schip gaende
16.000 realen in contant. U. E. sal deselvige ten besten aen peper off Gouse-
ratse cleden besteden. Tot schenckagie sijn nevens dese oock gaende een
weynich nagelen, noten, foelie ende sandelhout, welck alles ten besten sal ge-
lieven t'imployeeren.

Met den coninck van Atchijn verdragende sal (achte ick) in Atchijn ende
Ticco volck gelaten moeten worden. Hiertoe gelieve U, E. synen persoone
ofte alsulcke andre te gebruycken, als by den raet goetgevonden worden sal.

Voor desen hebben wy geordonneert dat U. E. 't schip 't Papen wan Zee-
lant ontrent halff October ten langsten weder herwarts bestellen soude.
Dese ordre sijn mits dese andermael confirmerende, ende sullen wy daermede
verwachten alle den peper diemen tot dien tijt becomen sal hebben.

Het vierde schip, welck wy provisionelijck achten de Bergerboot ofte de
Valck te sullen wesen, sal by Soury opgehouden worden omme daerinne te
schepen den peper diemen na 't vertreck van 't Wapen tot op ’t laetste van
't Westelijck mouson sal connen becomen, ende opdat den peper met gemack
dies te beter van Jamby mach worden gescheept, senden wy neffens dese cen
groote vlot die by gissing 1000 picol peper sal connen laden, waermede hoop
ik commandeur Soury wel gedient wesen sal. 't Jacht Cleen Mollandta is oock
medegaende omme met advyse van de heeren ofte op Palinbam off Andrigiri
gebruyct te worden, na dat de vrienden geraden sullen vinden. Het can wey-
nich laden, daeromme achte best dat het metten eersten wederkeere omme op
Succadana gebruyct te worden. Over d' andre jachten ende fregat Yaccatra
sullen de vrienden disponeren na dat best geraden vinden sullen.

Op 16 passato hebben wy ontfangen U. E. missive van de 30 Juny, ende
daerdoor verstaen de veroveringe van een Portugiesse joncke; de memorie van
't gene daerinne bevonden is, hebben oock gesien; twijffele niet off sult nader-
handt de twee Chinese joncken mede gerescontreert ende onse ordre tegen
deselvige geexecuteert hebben, 't welcke met de peper geernesullen vernemen.
