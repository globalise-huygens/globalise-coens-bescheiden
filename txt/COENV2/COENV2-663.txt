o42                   INSTRUCTIE, 25 IEEBR. 1620.

te coopen. Om die tot redelijcken prijs te becomen ende de saecke daertoe te
brenghen, dat de peeper ’t naeste jaer van alle quartieren tot Jacatra gebracht
worde, is nodich, dat men de prijs aldaer nederhoude ende tot Jacatra ver-
hoge, dat men voorcome geen peeper van Grissy, Jortan noch andere plaetsen
na Chyna vervoert worde, maer sulcx van Jacatra toelaete. Hierover lasten
U. E. d'anse tot Grissy te bevelen, dat sy de Chynesen tijtlijcken insinueeren
geen peeper te coopen noch na Chyna te vervoeren, op peene dat anders ge-
nootsaeckt wesen souden, die wederomme uyt haere joncquen te lichten, ende
soo sy pecper, gelt ende sandelhout begeeren, dat sulex tot Jacatra becomen
sullen, ordonnerende voorder, dat d’ onse tot redelijcken pryse ende niet seer
diere opcoopen alle de peeper, die in Grissy, Jortan ende omliggende quar-
tieren gebracht mach worden.

Omme de voorsz. peeper tijtlijcken tot Jacatra te becomen, alsoock goede
pertve hout, hoornbeesten ende andersints, sijn het jacht 't Postpaert na Grissy
sendende, ende sal Wouter Heuten met sijn geselschap daermeede herrc-
waerts keeren, doch soo 't geviel, dat het Postpacrt alle de peeper niet laden
conde, ofte dat die door iemandt opgehouden wierd, omme naer ’t vertreck
van 't Postpacrt aen de Chyneesse joncken te vercoopen, sal het Postpaert daer
soo lange blyven leggen, totdat d' onse alle de peeper becomen, onaengesien
hoe lange het soud moghen dueren.

Soo des conincx officieren hierover eenige clachten deden, sal men haer
met alle beleeftheyt verthoonen, hoe door toedoen van de Chynesen met die
van Bantam in oorloch sijn ende daerover geen peeper van daer becomen
connen, waerover genootsaeckt sijn de peeper op alle andere quartieren op te
coopen, seer vrientlijck biddende, dat het haer gelieve ons voor dees tijt sulcx
toe te staen ende aen alle de peeper te helpen, bereyt sijnde de vrientschap
danckbaerlijck t' erkennen. Soo hiertoe niet verstaen conden ende haer van
des conincx wegen wat hardt hielden, sal men daeromme geen aflstant van de
peeper doen, maer liever ons volck van Grissy lichten dan toestaen, dat de
peeper door andre vervoert werde. Sooder iemant waere, die sulcx (na ge-
daene insinuatie) onderstonde, sal men de peeper uyt haere joncken lichten
ende d'eygenaers aenseggen, dat tot Jacatra haer recht vervolgen ende de
betalinge versoecken.

Op alle ’t voorsz. goede ordre in Grissy gestelt wesende ende van alles u
becompst hebbende, sal U. E. metde vloote van daer na Amboyna vertrecken
by suyden de Paternosters langs Baly, Byma ende ’t hooge landt loopende, al-
soo bevonden is, dat men daer op 't jongst van ’t mousson beter dan door de
Boucherones comen can.

U.E. is kennelijck, dat boven de seven schepen, alreede inncwaerts wesende,
goetgevonden hebben dese vloote van seven andre schepen derrewaerts te
