Jami, 1 JUNI 1618.                   395

senterende daertegens onse begeerte volte doen, soo sijn soon weder becomen
connen. Alsoo per contract aen ditto coninck verbonden zijn, valt het be-
swaerlijck, daerop te antwoorden. Soo aldaer yemant van des conincx volck
is oft byaldien U. E. compt te schryven, seght hun aen, dat wy den coninck
eerlange sullen doen besoecken ende per expresse antwoort senden, temeer
dewyle sulex van de Mavores gerecommandeert wert ende oock van meninge
ben, den handel op Campher te doen versoecken.

Vy verstaen, dat van de reviere van Palimban eenige peper begint aff te
comen, ende dat daerover aldaer twee Chinese joncken aengecomen wesen
souden. Compt het gelegen, laet een van de jachten herwaerts comende, en
ledich wesende, eens ondersoecken, wat daer van is. Vergeet oock Andrigiri
niet, soo het den tijdt gedoocht ende eenige apparentie verneemt.

Om was sijn hier dickwils seer verlegen. Soo aldaer tot redelijcken pryse
vets te becomen is, gelieve ons van goede pertye te versien.

Ten besluyt van desen sy U. E. andermael ten overvloet ten hoochsten ge-
recommandeert alle den peper op te copen, die eenichsins becomen can.
Spaert daertoe geen moeyten, arbeyt noch diligentie, gelijck voor desen zeer
wel gedaen heeft, doch vercht de vrunden niet meer, dan de vruntschap ver-
dragen can, sonder nochtans in de scrupule van Hendrick Janszens missive
te treden.

Met de Bereerboot hebben drie gevangen Portugesen gesonden; sijnder van
d' onse in Malacca gevangen, sal U. E. onderstaen, off d' onse daermede be-
comen can; soo niet, ditto Portugesen weder herwaerts senden.

Tsedert onse voorgaende schryven heeft ons volck tot Bantam gecocht om-
trent 2000 sacken peper a 32 ende 35 realen de 10 sacken, waermede 't copen
door 't subijt rysen weder geschort is. De nachoda van een van de Chinese
joncken is hier bv ons oock geweest (voor uvterste raedt, naer 't schijnt), veel
voorslagen doende, omme licentie te becomen, dat peper soude mogen uyt-
voeren. Ick hebbe hem geseyt, dat ons eerst aen 10.000 sacken tegen 32 realen
de 10 soud helpen ende dat dan sooveel vervoere als zijn jonck laden can of
haer gelt verstrecke, maer dat anders niet toestaen sall, datter een sack ver-
voert werde, waermede wederom na Bantam gekeert is. De Chinesen tot
Bantam dese antwoort vernemende, sijn niet weynich beroert, alsoo onder hun
veel peper hebben, die haer vry wat meer cost. D' urtcompst van de saeck sal
den tijdt leeren.

In Jacatra adi primo Juny 1618.

er

nn

el
Pm

rn en Vd

drin ei

ne

