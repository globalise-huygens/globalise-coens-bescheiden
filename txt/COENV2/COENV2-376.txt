Mme Ot rt

INSTRUCTIE, 19 MAART 1618.               355

210. INSTRUCTIE

VOOR DEN HEER CRIJN JACOBSSEN VAN RAEMBORCH, OPPERCOOPMAN,
ENDE LAURENS PIETERSSEN KEYSER, SCHIPPER VAN 'T SCHIP DEN
ARENT, GAENDE MET DITTO SCHIP ENDE DE JACHTEN DE
HALVE MAEN ENDE VLISSINGEN NAR JAPARA ENDE
JORTAN, 19 MAART 1618.

Soo haest het doenlijck is, sullen U. E. gesamentlijcken van Jacatra naer
Japara seylen ende aldaer comende den oppercoopman Jacob van der Marct
overleveren sooveel gelt als tot opcoop van peper, die aldaer soudt mogen
zijn, nodich wesen sal, gelijck mede eenige cleden, die nodich zijnde. Soo 't
gebeurde, dat tot Japara een oft meer Chinese joncken waren gearriveert oft
dat nae genneraele opinie ('t welck na den tijdt wel gejugeert worden can) noch
souden mogen arriveren, sullen U. E. tot Japara laten het jacht de Halve Maen,
omme daermede voor te comen, dat by de Chinesen geen peper opgecocht
noch vervoert en werde, soo ’t eenigsints (sonder met die van Japara in vyant-
schapte treden) geschieden can, ende alsoo men peper seer nodich van doen
heeft, ende die van Japara niet toestaen sullen, dat ontrent hun rede de Chi-
nesen in 't copen van de peper eenich verleth gedaen werde, sullen U. E. ten
minsten trachten, de Chinesen het copen van peper met dreygementen te ver-
hinderen, mits het voorsz. jacht de Halve Maen nevens hun joncken houdende
leggen, evenals oft 't selve met hun t' zee gaen soude, sonder nochtans te
laten blijcken, dat ghyluyden sulcx sout willen doen, maer sullen U.E. trachten
met schenckage alsulcke faveur by de regenten te becomen, dat ghyluyden
in ’t opcopen van den peper tot redelijcken pryse de preferentie becomen
mocht, oft dat zyluyden met oochluvckinge toestaen, dat de Chinesen met
dreygementen genootsaect werden haren peper weder aen U. E. te vercopen;
ende alsoo op alle 't voorvallende geen precise ordre geven connen, sy U. E.
gerecommandeert alsoo te handelen, dat de generale Compagnie voor haer
gelt becomen moge alle de peper, die in Japara mach sijn, sonder dat ons daer-
door in 'topcopen van rijs eenich verleth oft hinder werde gedaen. Doch ghy-
luyden sult u niet licht laten afwysen, maer u houden alsoff selffs Japara soudt
willen verlaten, ende alsoo ten nausten ondersoecken wat doen cont, want
ten uystersten comende, is het vroech genoech om affstandt te doen.

U. E. sulten in Japara niet langer vertoeven, maer den oppercoopman van
der Marct bevelen 't gene by U. E. in alleryl niet verricht werden can, ende op
't spoedichste vandaer naer Jortan vertrecken, 't sy dan met alle de joncken
oft sonder, naer dat metten anderen geraden vinden sult.

Met het schip den Arent ende d'andere twee jachten oft een van beyden
daermede ghylieden voortgaet, sullen U. E. tusschen Madura ende de vaste
custe van Java innelopen ende met de schepen voor Jortan by oft neflens de

