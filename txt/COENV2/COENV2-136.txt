MEMORIE, 14 MEr 1616.                   115

alsoo noch niet en wete hoe de gesonden partie bevalt, doch als de vivres alsoo
sijn, dat apparent is, niet wel goet geconserveert connen worden, gelijck U. 1.
van het vlees verhaelt dat het door syne magerheyt in ’t zout selffs vertiert,
geheel drooch ende sponsachtich worden sal, soo en sent daervan geen altoos,
offte zeer weynich, want met quade vivres niet gedient en sijn, noch geholpen
connen worden. Maer als het vlees, speck ende de vis goet sijn, wel ge-
havent, ende alsoo gesouten worden, dat haer een tijt lanck goet connen con-
serveeren, sal U. l. ons een goede partie senden, dat is te verstaen soo veele
offte soo weynich na dat U. l. van den Swarten Leen vernemen sal de geson-
den vivres bevallen, ende na dat degene die becomen can, goet offte slecht sijn,
mits dat desc vivres soo vroech werden gesonden, datze tydelijcken tot Ban-
tam, in de Moluccos, Amboyna offte Banda mogen arriveren. Boomolie, traen
ende verckensbooter sullen jaerlijcx mede partie verwachten, gelijck oock
een goede partie boontgiens.

De gecontracteerde partie geconfyten gember en muscus sullen oock ver-
wachten, maer gelijck in missive hebben verhaelt alsoo diere is, soude niet
geraden achten meer op contract te coopen, voor en alleer uut het patria be-
vallinghe vernemen.

Chinden off campher, te becomen sijnde, souden geerne een goede partie
hebben.

Tot vordere proeve sal U. l. ons eenige cabels ende lichte cabeltouwen
senden. De anckers vallen te diere, meene oock de gegoten niet wel goet con-
nen wesen, daeromme geene te zenden.

Twee dosijn cabelen goet van clingen, ende oncostelijck gemaeckt, omme
op jachten te gebruycken.

Solpher ende salpeter suit jaerlijcx goede partie senden omme selfs te ge-
bruycken, alsoo van ’t patria twee cruytmolens gecomen sijn, ende in Am-
boyna gestelt worden. De solpher meene ick voor de Custe wel dienen sal,
maer en hebben daervan noch geen bescheyt.

Naer de ruympte off gelegentheyt van schepen sal U. l. herwaerts zenden de
2 Jappanse bercken, met volck daertoe, welck advyseert gereet wesen sullen.
Isser geen ruymte soo en sent ons eene, off vertoeft daermede tot het naest
jaer, eer U. 1. het ebbenhout achterlaete, lettende soo goeden volck tezenden
als becomen can, ende voornemelijck een goet couragieus hooft over deselve.
D' overste over de Jappanders alsnu gesonden schijnt al te goet off te slap te
wesen. Sent oock met elek schip niet meer volck, als d'onsen overheeren
connen.

De voorgemelte vivres ende provisien geprovideert wesende, sal U. 1. 't
resterende cappytacl in silver senden, ende anders niet, en dat meest in soo-
veel ongegoten berchsilver als becomen can. Mach het geen ongegoten berch-
