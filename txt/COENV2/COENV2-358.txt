CUSTE COROMANDEL, 14 JAN. 1618,              337

194,  CUSTE COROMANDEL.
AEN DEN HEER DE HASE, PER VRYE LIEDEN, 14 JAN. 1618.

By dese gaect copye van myne joncqste gesonden per 't schip den Gouden
Leert, dat de Heere in salvo geleyde, waervan d' inhoud confirmeren. Tsedert
sijn hier Godt lof den S" stantis van 't patria wel aengecomen de schepen de
Goede l'ortupne ende Zirckzee, welcke wonder avontuer ende groot peryckel
geleden hebben, insonderheyt de Goede Fortupne, die naest Godt door Zircksee
gesalveert is. Sy hebben beyde verlooren 180 mannen en brengen noch mede
370 coppen ende in contant 30 kisten gelt, soodat dit jaer Godt lof een goet
capitael becomen hebben, waertegen wederomme seven schepen geladen
ende vertrocken sijn, hoopende datter eerlange noch een of twee andre volgen
sullen. De Heere wilse alle in salvo geleyden. d' Heer generael is weder
innewaerts aen geseylt.

Wy sijn van meyninge geweest, een schip na Mocha ende Suratten te sen-
den, alsmede tegen April een ander per costi, gelijck alsnoch geerne doen
souden. Dan alsoo de scheepen hier seer noodich sijn, weete alsnoch niet off
sulcx effect sal connen sorteren. Den tijt sal 't leeren. Ick hoope dat U. E.
uut het vaderlant tydelick een jacht met goede somme gelt becomen sal,
vermits verleden herffst ongetwyffelt een vandaer vertrocken is. De Heere
wil â€™tselvige in salvo geleyden, gelijck mede d'andre die herwaerts aen ge-
destineert sijn. Dit jaer hebben wy een groote somme geit becomen, dan den
eysch can noch niet voldaen worden; derhalven moeter jaerlicx vry wat meer
sijn. De dierte van de peper is een schrickelick gelt wechnemende, want sy
is tegenwoordich op 44 reael de sack. In de Javaense cleden is alsnoch soo
weynich treek, dat daervan door de dierte van de peper gants geen secours
becomen hebben, doch hoope dat tegen 't naeste jaer seer wel te passe sullen
comen, insonderheyt soo de schepen vandaer (dat Godt niet en geve) weder-
omme soo lang als voorgaende tardeeren.

U. IE, sullen andermael veradverteert sijn vooreerst tot naerder ordre wey-
nich Javaense cleden te doen maken, maer meest een redelicke quantiteyt van
de beste sorteringe voor de Molucquen, Amboyna ende Banda, alsoo die
quartieren gantsch onversien sijn, ende weynich helpen mach dat met de
Neptumtrs becomen hebben.

Iek maecke gissinge datter voor den ontfanck van dese goede partye Ja-
vaense cleden gereet sullen sijn. Wy sullen deselvige verwachten, insonder-
heyt soo het goet goet is, want alsoo de Javanen tegenwoordelick veel gelt
hebben, is het al na exquis goet dat men vraecht. Derhalven segge andermael

gelijck met den Gouden Leen ende in copye geadvyseert is, dat vooreerst tot
22
