nne

i

ii
lj

mdm

668                  JAMBI, 19 MAART 1620.

deselvige dit jaer verbrandt heeft, omme de peuplatie van Jacatra te verhin-
deren ende voor te comen, datter geen joncken van China tot Jacatra souden
vaeren, de Generael daertegen genootsaeckt is geworden eenige Chineesse
joncken aen te haelen ende tot Jacatra te doen brengen, omme de Chinesen
te bethoonen door wien de Chineesse joncquen tot Bantam berooft, opge-
houden ende eyntlijcken verbrant sijn, hoeveel reaelen datter tot Jacatra na
haer goederen wachten, ende wat proffyten sylieden aldaer doen connen, op-
dat wy ten onrechten niet beschuldicht, alle de werrelt onserechtveerdige doen
bekent, ende niemandt door onse vyanden geabuseert werde. Derhalven sult
aen den coninck ende andere hooffden vrientlijck versoecken, dat het haer ge-
lieve de calumnie van onse vyanden geen gehoor noch geen geloove te geven
endetoete staen, dat eenige Chinesen voor ons gelt tot Jacatra brengen 't gene
wylieden van doen hebben, soo sal de Generael oock niet naerlaten toe te
staen, dat andere Chinesen na Jamby vaeren. Item seght hun aen, dat sy alle
den troubel die van Bantam wyten, want sy van alles oorsaecke sijn. De
coninck van Bantham heeft gesocht ende is noch soeckende ons t’ onder-
drucken en ruwyneren. Wat connen wy min doen, dan ons daertegen diffen-
deren ende overal hulpe te soecken sonder d’ uytterste remedie te gebruycken,
want, soo sulcx hadden willen doen, Bantam waere al lange als Jacatra geruy-
neert. Dat ons die van Jamby wat helpen' Wy sullen haer (des nodich ende
versocht wesende) tegen hun vyanden weder assisteren. Soo U. E. over landt
van Ticco advysen becomen can, 't sal ons aengenaem wesen.

Belangende de peper van d' Engelsen gecocht a 9 realen 't picol, hebben
daerop niet anders te seggen dan dat het wat diere is. Soo de betalinge op dit
comptoir gewesen wort ende d’ Engelsen hier comen, sy sullen volghens u
belofte betaelt worden, lyber ende vrye passagie na de haere becomen, doch
van Bantam, de Mollucques, Amboyna, Banda ende andere vyanden plaetsen
hoopen haer te weeren.

Dese gaet met twee fregatten Ceylon ende Hoorn, welck expresselijck sen-
den, om daer ten dienste van de Generaele Compagnie gebruyct te worden in
sulcx voor soud mogen vallen, 'tzy tot den handel, waerneminge van de Chy-
neesse joncken off affbreuck onser vyanden, daerop U. E. met advijs van den
raet ordre stellen sal. Anthonio Caen hebben daerover als hooft gestelt ende
last gegeven met de Chineesse joncken te keeren off daer te blyven, na dat met
den anderen goet vinden sult. De Faeger off een ander jacht hoopen eerlange
meede te senden. Soo daer peper is, om den Dolphijn te laden, weest dan
niet haestich, om dat schip met de joncken herwaerts te senden. Can hy niet
in de reviere, doet de peper met de jachten uyt en aen boort brengen. Na
onse opinie sal ’t niet nodich wesen, datter eenige schepen off jachten met

de Chyneesse joncquen tot hier toe comen, maer genouch sijn, dat tot by
