a TE NEN ET

410               INSTRUCTIE, 16 Aug. 1618.

cays by den coninck van Johor zijnde eenige peper van Campher, Andrigiri
oft andere plaetsen te versamelen, soude het oock niet quaet wesen, dat by
den coninck van Johor yemant bleve, ende dat men d' orancays met een wey-
nich capitaels assisteerde, mits dat het aen goede lieden gedaen wierde, ende
dat den coninck daervoor borge blyve, waerop de vrunden letten ende voor-
sichtelijck handelen sullen.

Op een van de plaetsen,  daer 't meeste te doen vallen sal, sal Tymen
Michielsz. blyven, latende off sendende op d’ andere plaetsen degene, die by
heer Sauri ende den raedt voor de bequaemste geoordeelt werden sall.

In missive, aen den heer Andries Souri geschreven, hebben hem voorge-
stelt, soo het hem goet dochte ende sonder verleth van den handel in Jambi
geschieden can, dat het ons lieff wesen zoude, hy de reyse heen ende weder na
den coninck van Johor, Andrigiri ende Campher doe, opdat te eerder ende te
beter door denselven van alles geinformeert mogen werden. Soo hy derwaerts
gaet, sal ditto Souri overal als hooft met advijs van den raedt disponeren ende
ordre stellen, 't welck de vrunden naercomen sullen.

Eenige Portugesen, Spangjaerden oft adherenten rescontrerende, sullen de
vrunden trachten haerlieden alle mogelijcke aff breck te doen, ende soo eenige
becomen met haerleven volgens nevensgaende resolutie van de Mayores, mits
de goederen onder behoirlijcke inventaris herwaerts sendende, oft ten besten
van de Compagnie benefitierende. Doch alsoo allerley volck vandaen hebben,

sullen de vrunden sooveel volck herwaerts brengen als becomen ende voeren
connen.

Soo ghyluyden eenige Macassaren compt te rescontreren, doet haer mede
alle mogelijcken aff breck ende handelt met haer, gelijck sv in Macassar met
het volck van de Eendracht gedaen hebben, mits de goederen onder behoir-
lijck inventaris benefitierende.

Dan alle ander joncken sult ghyluyden vry ende vranck onbeschadichtende
ongemoeyt laten passeren ende repasseren, 't sy oock vanwaer dat souden
mogen comen of werwerts souden mogen varen, 't welck by desen wel expres-
selijck bevelende sijn.

Voural sy U. E. gerecommandeert, alle mogelijcke diligentie te doen, omme
sooveel peper te versamelen als eenichsins becomen cont, mits de jachten op
't spoedichste met haer ladinge van de peper herwaerts sendende. Den peper
gelt tegenwoordelijck tot Bantam 4J reael de sack ende ’t soude wel connen
gebeuren, dat ze mettertijt tot op 7 realen rese, waerop de vrienden letten ende
rekeninge maken mogen. Was is hier mede seer dier, ende sijn wy daeromme
dickwils verlegen, waerover goede quantiteyt gecocht dient, als men 't selvige
beneden de 25 realen ’t picol becomen can. De Mayores adviseren ons, dat
eenige sanguis draconi ontfangen hebben, dat alsoo vervalst is, dat het gants
