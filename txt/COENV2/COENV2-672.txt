INSTRUCTIE, 28 FEBR. 1620.                  651

gedaen ende alle nootlijckheden berevt worden, mits dat die van de Molluc-
ques ende Amboyna tegen voorsz. tijt alsulcken secoers na Banda senden,
als uytmaecken connen. Weest oock gedachtich met den eersten rontsomme
't groot eylandt Banda ende Puloron te doen diepen, opdat van alles goede
kennisse becomen ende onse vyanden suspens blyven. De voorsz. ordre schijnt
meede te brenghen, al oft niet nodich waere, dat de schepen Amsterdam, ’t
Wapen van Amsterdam, de Morgensterre, den Arendt ende d' Expeditie tijt-
lijcken herwaerts keerden, maer hiertegen dient geconsidereert, dat noch
suspens blyven, off het toecomende drooghe mousson Bantam met gewelt
aentasten, off de plaetse gelijck voor dese beseth houden sullen. Wort er ge-
resolveert te landen, hoe stercker sulex geschiet, dies te beter sal 't wesen.
Daeromme sal men in de Mollucques, Amboyna noch Banda geen andere
schepen noch volck ophouden, dan daer nodich van doen sijn, ende tijtlijck
herrewaerts senden die men daer ontberen can.

U. E. sy insonderheyt meede gerecommandeert Pouloway rijckelijck van
waterleggers te versien, alsmeede stoffe om houte waterbacken ende steenen
cisternen. Die plaetse dient van alsulcke fustagie versien, dat d' onse in de
regentijt sooveel water connen berghen, dat een geheel drooch mousson wel
versien blyven.

In 'twederkeeren van de schepen herrewaerts, sullen U. E. ordre geven,
dat alle lichte schepen de reede van Japara weder aendoen om die van den
Mattaram in passant alle meugelijcke aff breuck te doen ende die reede onvevl
te houden, 't en waere dat interim van ons andere ordre bequaemen.

Hertijts isser met de coninck van Botton een seecker contract gemaect,
daerop niet gevolcht is. Wy vinden goet, dat men de vrientschap onderhoude
ende ter gelegener tijt ondersoecke, off men vandaer eenige slaven becomen
can; insgelijex dat men met alle beleeftheyt by de coninck vervoirdere, dat
hy eenich volck na Nera off Puloway sende, omme nooten ende foelye te
plucken ende die voor gelt ende cleden aen d’ onse te vercoopen, waeraen
sylieden groot proffijt genieten ende de Generacle Compagnie oock dienst
geschieden sal.

By dese gaet monster van seeckere schulpen off hoornkens in Botton val-
lende door Nieuroode van Siam gesonden, alwaer de 3000 stucx een maes
Syams off 7 stuyvers gelden. Een geheel schip vol is hy daervan eyschende.

Op Maleyo sijn leggende 16 metale halve cartouwen, behalven verscheyde
andere metale stucken. Acht daervan hebben herrewaerts ontboden, doch
alsoo tsedert met het schip Bantam becomen hebben het metale geschut
van de gesleeten schepen d’ Oude Maen ende Vlissinghe, sal U. E. wel 10
off 12 metalen halve cartouwen op Maleyo mogen laeten ende d’ andere
lichten.

