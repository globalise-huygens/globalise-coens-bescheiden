zere Nine

emme de

248                      MEMORIE, 25 MEr 1617.

Ende met de schepen sal U. E. tot Jaccatra een goede partye levendige
hoornbeesten doen brengen, gelijck mede 3 a 4 paerden. Ingevalle U. E. in 't
gaen oft keeren ontrent Cherebon comt te vervallen, soo doet de plaetse aen,
soo ’t sonder verlet can geschieden. Besoect den coninck ende geeft hem
eenige vereeringe, omme denselven vrientlijck t' interteneren, totdat de ge-
legentheyt presenteert omme aldaer een schip off schepen met rijs te doen
laden.

In Bantam adi 25" May anno 1617.

141. - JAMBI
AEN ANDRIES SOURY, PER 'T WAPEN VAN ZEELANDT, 8 JUNI 1617.

Tsedert mijnne jonckste per 'tschip de Valck gesonden, waervan mits desen
d'inhoude confirmeere, hebbe op den 7 stanti tot Banthem per de smacq ont-
fangen U. E. aengename van de 12 May passato ende seer geerne verstaen
de tydinge van Manilha, Malacca ende costi. Van Manilha hebben hier alsnoch
gants geen tydinge, doch vertrouwe dat mettertijt wel wat goets vandaer be-
comen sullen.

Dese gaet met de schepen 't Wapen van Zeelandt, d' Orangeboom, 't jacht
de Halve Maen ende fregat Yaccatra. Tot wat eynde deselvige sendende sijn
ende wat ordre hun gegeven hebben, sal U. E. per nevensgaende instructie
connen sien, waeraen my gedrage. Voor desen hadden wy gedocht, de Chinese
joncken dit jaer met den peper telaten passeren, vermits verstaen hadden seer
weynich peper in 't landt was ende 't nieuw gewas seer schoon staet. Dan de
saecke wat verder ingesien sijnde, hebben naderhandt eyntlijck geresolveert,
het weynige, dat inne souden mogen hebben, daeruut te doen lichten, mits
deselve betalende tegen 4 reael ’t picol, ende dese schepen d'executie bevolen,
als per voorgemelde instructie blijct. U. E, sal van gelijcken uut de Chinese
joncken (die dit jaer vandaer souden mogen vertrecken) doen lichten alle den
peper, die men daerinne vinden sal, 't sy hoeveele off weynich het soude
mogen wesen, mits deselvige mede tegen 4 realen ’t picol, als geseyt is, be-
talende. Stellende oock alsulcke ordre, dat door de joncken van Cambodja
ende Siam mede geen peper vervoert werde, doch sal U. E. hun na den tijt
wel meer dan aen de Chinesen daervooren betalen, opdat d' onschuldige haer
cappitael niet vercort worde.

't Nieuwe gewas staet tot Banthem soo schoon, dat hetselvige na gissing 100
a 120.000 sacken peper opbrengen sal, doch 't regiment is soo snood, dat na
