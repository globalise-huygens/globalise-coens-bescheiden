18 Maarr 1629.                              161

Alsoo geen schepen van Japan in Tayouhan gecomen waren ende verleden
jaer van Batavia, door gebreck van rijs, derwaerts niet meer dan 40 lasten in
plaetse van 150, die versochten, gesonden wierden, zijn d’ onse in groot ge-
breck van rijs vervallen. Van ’t landt Formosa ende van Aymoy hebben
eenich secours gecregen, waermede hun verhopen te behelpen, totdat van
Batavia ofte Japan versien worden.

Den 14" November 1628 heeft de gouverneur Nuyts twee groote joncken,
Walcheren ende Vlissingen genaempt, yder met 16 Nederlanders ende 50 a
70 Chinesen gemant, uutgesonden, met noch drie cleyne Chinese joncken
van seeckere rovers, omme tusschen Hoccheo ende Kelangh Tamsiu, des vy-
ants vestplaetse, tot ultimo January 1629 te cruyssen. Soo haest van 'teylant
Formosa na de vaste custe van China oversteken souden, overviel hun soo
harden wint, dat van malcanderen in hoochsten noot geraecten. Die van de
jonck Walcheren wierden genootsaeckt hare masten te kerven; vervielen by
Haerlem's Bay aen de vaste custe van China, ende geen middel hebbende om
de jonck weder te versien, wierden de 16 Nederlanders, daerop sijnde, genoot-
saeckt haer jonck te verlaten ende met een cleen jonckjen vandaer naer Siam
te varen, vanwaer met 'tschip Mauritius in Batavia gecomen zijn. D' officieren
van de voornoemde jonck Walcheren seggen ons, dat dese joncken behoor-
lijck versien wesende, beqguamer dan onse jachten zijn omme in voornoemde
vaerwater te cruyssen, ende dat haer dit ongeval overgecomen is, vermits seer
qualick van anckers, touwen ende seylen versien waren; dat daeromme ge-
noech gesproocken hebben ende in Tayouhan middel genoech was om haer
behoorlijck te versien, maer dat affgewesen wierden met redene, dat van de
Chinese joncken middele genoech becomen souden, ende dat vresen de joncke
Vlissingen in zee gebleven wesen sal, doordien noch qualicker dan de jonck
Walcheren versien was.

De schepen ofte jachten Tezel, Domburch ende Armuyden hout de gouver-
neur Nuyts in Tayouhan leggen, ende 't schijnt dat oock niet genegen is die
herwaerts te senden, alsoo versoeckt dat wy voor deselve metten eersten al-
derley provisie ende scheepsnootlicheden voor een jaer souden senden. Syne
E. seyt niet waeromme dese schepen hout, noch wat daermede doen sal; de
raden van de schepen schryven ons oock niet een woort. Het volck welck van
Tayouhan comt, seggen dat onder haer de spraecke ginck, dat de schepen
door den gouverneur opgehouden wierden omdat voor de Japonders vreesde,
ende dat eenige wel seyden dattet jammer was dat men sulcke bequame sche-
pen te vergeeffs liet leggen vergaen. ’t Is aparent, dat wy dese drie, Tezel,
Domburch, Armupden ende d'andere vier schepen Erasmus, Woerden, Heus-
den ende de Vrede, in Japan sijnde, dit jaer sullen moeten derven, niettegen-

staende in Batavia wel van doen sullen wesen omme ’t aenstaende mousson
11
