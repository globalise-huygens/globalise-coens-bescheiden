106                        3 Nov. 1628.

an WAT Van Tayouhan sijn hier tsedert van d' heer Nuyts successive na malcande-
ren aengecomen drie Chinese wanckans, welcke expres metadvysen herwaerts
gesonden heeft. Wy hebben daermede ontfangen syne E. missiven nevens
desen gaende, van dato 27 ende 28 February, 15, 23 ende 26" Marty 1628,
waerdoor verstaen hebben, hoe onse gesanten niet alleen onverrichter sake,
maer oock onverhoort van Edo ende Japan hebben moeten keeren, gelijck
mede de groote clachte, welck d' heer Nuyts over den soberen staet van Tay-

ouhan is doende.
Voor desen is U. E. geadviseert, hoe d'E. Pieter Nuyts ende Pieter Muyser

in ambassade na den keyser van Japan met goede schenckagie gesonden
waren, soo omme syne Majesteyt te begroeten, als omme met behendicheyt
wech te nemen d’ onluste die gevreest wierden daer souden mogen rysen door
clachte van de Japanse cooplieden in Tayouhan handelende, welcke verleden
jaer d’'onse beschuldichden dat haer tollen hadden affgevordert ende den
handel aldaer met de Chineesen ende inwoonders verhinderden.

De comste van dese onse gesanten door d’ heer van Firando, die ten hoove
was, in ’t hoff aengedient sijnde, versocht verloff dat ten hoove mochten
comen; hy vercreech daertoe licentie ende sont d’ onse tot Miaco pas, dat van-
daer op ’skeysers kosten ten hove souden comen. Naer veel moeyten sijn
eyntlijck in Edo aengecomen, wierden daer in een kercke (rontsomme met
wacht beset) gelogeert; haer comste, door ’skeysers raden van d' heer van
Firando verstaen wesende, was haer, soo hy zeyde, seer aengenaem.

't Is gebeurt, terwyle d’ onse nat hoff reysden, dat ondertusschen twee
Japanse joncken van Tayouhan in Nangesacke keerden; een van dese, Pheso-
donne, regent van Nangesacke toecomende, heeft vandaer sonder kennisse
van d’ onsse gevoert sesthien naturelle van 't dorp Sinckan. Phesodonne, die
groote vrienden ten hove heeft ende een groot vyandt van onse natie bethoont
te wesen, gaff uut, dat dese vreemdelingen daer quamen om zyne Majcsteyt
de souverayniteyt van Tayouhan ende 't eylandt Formosa op te dragen, omme
over d' onse te clagen ende een regent te versoecken. Hy maecte haer toe als
ambassadeurs, formeerde een schenckage ende versocht voor haer licentie
omme ten hove te mogen comen, welcke met gelijcke eere ais onse natie ver-
gunt wiert. D'onse, vresende dat hierdoor groote swaricheyt voor de Com-
pagnie soude mogen ontstaen, namen voor, des Compagnies rechternstelick
voor te staen; seyden dat dese Sinckanders geen ambassadeurs waren, maer
dat se van den capiteyn van de jonck van Phesedonne steelswijs van Teyou-
han vervoert ende als ambassadeurs opgemaect waren.

Het schijnt, soo d’ onse van dese Sinckanders ende van de souverainytijt
van Tayouhan geswegen hadden, dat by den keyser wel audientie becomen
ende goet affscheyt vercregen souden hebben, maer alsoo d’ onse door Qui-

