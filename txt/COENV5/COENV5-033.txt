3.
Strat der
Corm-
puguie.

30 Oer. 1627.                                 5

revier overvielen, ende dertthien mannen binnen scheuts van ’t casteel, dat
men t schreuwen aen taffel hoorde, vermoorden. Diergelijcke affront ende aff.
breuck is ons te land ende t waeter meer overcoomen, daerop d’ vyanden seer
grooten moet draegen.

Terwyle ick hier geweest ben, sijn mede seven Chineesche visschers dicht
by d’ stadt dootgeslaegen. ’t Garnisoen is d’ meeste tijt niet boven de 300
coppen starck geweest, daermede een groot casteel ende stadt moetten be-
setten, waerover de wachtten seer swaer vallen; ende sal van all het volck met
ons’ vloote gecomen niet versterckt connen werden, d' wyle meer volck naer
d’ Molucos ende Banda dient gesonden ende tot assistentie van verscheyde
scheepen noodich is, dan medegebracht hebben. Hierover versoecken, dat
U Vorstelicke Genaede d’ goede handt daeraen gelieve te houden, dat suc-
eessivelijcken met goet getal soldatten ende bootsgesellen versterckt mogen
werden. D'Compagnie ende ’tlandt sal daeraen seer goeden dienst geschieden.

Des Compagnies staet is, Godtloff, door gans Indien in reedelicken goeden
standt; niet dan volck ende gelt gebreckt ons. Des vyants stroomen werden
van d’ onse onveyl ghehouden. Te waeter heeft den Spaingaert geen sonder-
linge macht, dan omtrent Goa, Seuratten ende Persia, Van hier is derwaerts
in September passato een vloote van seven scheepen vertrocken. D'Engelsen
sijn in dat quartier thien goede scheepen starck ende hieromtrent twaelff
cleyne scheepen ende jachtten, maer volck ende gelt gebreckt haer, ende
gact d'spraeck, dat Batavia verlaetten sullen. In de Molucquos is de coninck
overleeden, ende weder in sijn plaets gecooren ende voor coninck verclaert
eenen Hamsia, die 18 jaeren by de Spaingaerden ind’ Manillia gevanghen is
geweest ende in Ternate gesonden was om van d’ verlossinge van den ouden
coninck te handelen. In de quartieren van Amboina sijn d' gemoederen van d’
inwoonderen, na ouder gewoonte, gans onrustich. D'governeur Vlack mit een

oppercoopman, capiteyn ende vrouwe, met seeckere (Bandinesen, die lange 4

geveynst hadden ons seer toegedaen t' wesen, in een prauw sonder soldaten
van ’t eene eylant naer 't ander varende, is door dese Bandinesen overvallen
ende op d’ cust van Ceram in een miserabele gevanckenisse vervoert, waer-
door d’eylanden Banda van alle haer voornaemste hooffden ontbloot sijn,
welck veel swaericheden veroorsaeckt. Voor dese gevangenen eyschen de
Bandaniesen alle d’ Pouleronneesen ende ghecrijstende kinderen, off dreygen
haer met een wreede doodt.

Nacdat ter contemplatie van Mousabeecque, ambassadeur van Persia, op
d' reyse met onse familie vrywat ongemack hadden geleeden, groote arrogan-
tie ende petulantie verdraegen, is hy eyntlijcken, op sijn versoeck, met een
schip van hier nae Coromandel vertrocken, omme vandaer over landt na Su-
ratten off Persia t’ reyssen.

7

Ei

