2.
Mataram;
beleg van

Batavia.

2 Nov. 1628,                  ;         91

daegs noch twee andere praeuwen met 20 coppen volchden). Maer alsoo 's
avonts op dese lieden quaet vermoeden cregen ende regard op haer deden
nemen, wierden sy dit gewaer ende liepen 's nachts tusschen 24 ende 25e"
December door, dootsmytende die haer op straet bejegenden. Te water qua-
men 37 praeuwen haer dicht by de stadt vertoonen, ende te lande de voorsz.
1500 coppen, welcke met 25 peerden deden besichtigen, die een wyle tegen
haer schermutseerden ende eenige doorschoten. Nadat besichticht waren,
ende verstaen hadden hoe ’t voornemen van de moorders misluckt was, keer-
den alt’ samen weder na Bantam, sonder vorder t’attenteren. D' Heere sy ge-
looft dat soo quaden aenslach verhoet heeft.

Ter goeder tijt heeft ons dit voornemen tot een waerschouwinge gedient
ende oorsaecke gegeven omme Batavia wat beter te versorgen, daertoe anders
qualijck souden hebben connen comen. 't Garnisoen deden met 200 bootsge-
sellen verstercken ende ’tfort oock een weynich beter, voor soo vele na ge-
legenheyt van tijt en saecken geschieden cost, versien, alsoo men over de
gardynen binnen cost loopen, ende de twee bolwercken aen de seecant eerst
begost ende qualijck diffencibel waren.

Naedat ons die van Bantam 'tgeheele jaer 1628 met rooven en moorden
hadden gequelt en wacker gehouden, is ondertusschen door die van de Mat-
taram bykans gelijcke aenslach beleyt, ende om voor te comen dat haer dis-
seyn niet soud worden ontdeckt, gelijck mede omme ons de toevoer van rijs
ende andere nootlijckheden t’ onthouden, verboden dat niemant, op pene van
de doot, na Batavia soud’ vaeren. ’t Gantsche landt van Java hebben oock
alsoo weten te sluyten, datter niet een praeuwe noch mensch in Batavia quam,
dan sulcke welcke de tommegon Bouraxa, admirael van der see ende hooft
van d'aenslach, uutmaeckte, omme sijn profijt te doen ende ons t' abuseren;
doch ondertusschen cregen over see van andere quartieren wel tydinge dat
de Mattaram 100.000 man nae Batavia oft Bantam senden soude, maer wierd
weynich geacht, alsoo dit gerucht lange jaren geloopen hadde.

Alsoo 'tvolck van voorn. tommegon Bouraxa continueel seer sterck op
Batavia hebben gehandelt ende daer gesien hoe somtijts meer dan duysent
Javanen (sonder eenich opsicht) in de stadt Batavia gelaten wierden, die haer
residentie des nachts hadden in haer praeuwen, aen ’tpleyn tusschen 'tcasteel
ende stadt leggende; item dat het casteel genoech open was, alsoo men over
de wallen ende de twee see-bolwercken loopen cost, gelijck mede seer ge-
voechelijck door de gracht ende over de wal van de stadt aen d’ Oostsyde
leggende, sonder dat aen de Suyd- ende Westsyde eenich verschut was,
beyde, fort ende stadt, met gants weynich Nederlanders versien wesende,
soo is ’t dat voorsz. tommegon Bouraxa hem vermeten heeft Batavia seer
licht te vermeesteren ende aen de Mattaram te leveren, als te weten dat van

