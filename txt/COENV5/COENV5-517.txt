AE OT

MEMORIE, 24 ApriL 1629.                    503

20 stucx schoone caffaen.

Met 't jacht Batavia sijn ons den 26" November anno 1628 van de heer
Nuyts uut Teyouhan geworden goede pertye rouwe syde, syde waren,
suyckeren, confyte gember als andersints, alle in de reviere van Chincheu
gecocht, ende bedraecht gemelte cargasoen als per factura de somma van
f 277.572 15 - 12,

Wy hebben goetgedacht de bevindinge van gemelte cargasoen alhier te
noteren, gelijck mede hoe ons seeckere syde stoffen, tot monsters gesonden,
gevallen ende wat daerinne ten dienste van de Compagnie in toecomende
gedaen dient, omme U, E. daerna te reguleren.

De rouwe syde die gesien hebben is redelijck, maer niet soo goet als die
van 't voorleden jaer per de Wit ingecocht; dese valt wat harder ende straffer,
ende al uut soo wit niet. De Siammers, gelijck U. E. gesien hebben, weten daer
mede keure in. In den opcoop van rouwe syde dient volck geemployeert, die
kennisse ende verstant hebben, want aen goede suyvere syde is de Compag-
nie veel gelegen.

Wij geven U. E. mede een bondel Chinesche syde, per de heeren Mayores
met de vloote van commandeur Blocq terugge gesonden; dese syde is seer
subtylijck door de Chinesen vervalst, sijnde van binnen krengen ende van
buyten gelijck met een huyve van seer schoone witte syde overtrocken. Op
dit en diergelijcke bedroch dient scherp reguard genomen ende de syde bon-
del voor bondel wel gevisiteert ende van binnen doorsien, gelijck mede op
d'onderbanden, dat die niet te swaer ende te groot sijn, gelijck voor desen
wel ervaren hebben. D'zyde met Batavia gecomen, sijn d’onderbanden wel
soo swaer als voor desen, dan mach geensints passeren, ende daer moet al-
tijt tegen gesproken worden om geen inbreuck te lyden.

De pangies sijn uuttermaten slecht, gelijck U. E. selver gesien heeft; d'onse
in Teyouhan sijn daermede bedrogen off sonder kennisse sijn die ingecocht.
Veel lintees loopen daeronder, die veel corter ende van slechter stoffe als de
pansjes sijn. Naer de Chinesen rapporteren werden de beste in Lanckin ende
Housieuw gemaeckt, ende dese, soo sy seggen, sijn in Chinche geweven; niet
meer als 800 a 1000 picols hadden geeyscht, ende men heeft er ons over de
5000 gesonden, die ons, vermits haer slechticheyt ende dat van de Chinesen
alhier niet begeert sijn, langh aen de hant sullen blyven. D'heer Nuyts advi-
seert dat d’overige na Japan gesonden connen werden.

De 999 stucx syde gielems vallen slecht ende te dier na haer waerdye; de
syde is te straff. Op suyver wit ende schoon root moet geleth worden.

Seer qualijck ende tot grooten ondienst van de Compagnie heeft men om-

trent de f 9000 in syde coussens besteet ; de Compagnie sal haer uytgeleyde '

gelt daervoor niet crygen,ende in eenige jaren connen die niet vertiert worden;

mal
