11.
Engel-
schen op
Amboina.

1 JAN. 1614.                           u

connen voeren, gelijck het oock niet en heeft connen doen, soo lange wy 't
selveghe hebben gehadt; daerdoor vrye wat verachtert zijn ende noch meer
geweest souden hebben, soo d' Engelschen hier eer waeren gecomen, wandt
doordien noyt gheen vasten prijs gemaeckt en is, soo hebben sy den onsen
althoos met den prijs gequelt ende dien t'allen tyden willen verhoogen,
dreyghende de goederen aen de vreemdelingen te vercoopen. Jae zy hebben
over eenighe jaeren daeromme expresselijcken Engelsen ontbooden. Eenighe
van Luga hebben oock wel dorven seggen, dat zy eens een 30, 40 Hollanders
op den rug mosten leggen, gelijck die van Banda deden; dan souden wy haer
oock wel groote schenckagie geven, om wederomme tevreden te maecken.

Alhier sijnde, soo is ady primo Aprillis lestleeden voor Hitto gearriveert
ende geanckert een Engels scheepien, genaempt Ze Darlyngh, groott 50
60 lasten, daervan den capiteyn hem noempt m' Jan Jardijn, welck ons
geenen cleynnen moyten aendeden. Desen Jardijn versochte datelijcken op
Hitto zeer ernstelijck den handel van nagelen; mede dat zy hem plaetse ende
huysinge souden vergunnen, om volck aen landt te mogen laeten, doende
om hiertoe te comen eenighe schenckagie. Hy presenteerden oock ons althijt
in pryse van 10 realen van achten per bhaere te willen excederen, all soude
hy 100 realen van achten per bhaere hebben. Ende, inghevalle den han-
dell weygerden, soo dreychde hy haer vyandtelijck aen te tasten, gelijck per
dese drye bygaende attestatien is blijckende, daervan U.E. door den heer
gennerael eene sal becomen, die de Orangkays van Hitto selver hebben
gegheven.

Voorsz. proceduren door schryven van Sr. Steven Couteels (op Hitto
wesende) aen ’t casteell verstaende, soo ben met eeneghe andere persoonen
derwaerts gecommitteert, omme d' Engelsman voore te comen, dat hy gheen
voet op ’t lant en creghe. Op Hitto, Luha, Combello ende Lucidi comende,
hebben alle de Orangkays by den anderen doen roepen, ende haerlieden
voorgedraghen, wat zy met ons verbonden waeren; haerlieden vermaenende
sulex naer te comen met alsulcke civiliteyt, uytloopende discoersen, sircom-
stantie ende redenen, als by ons geleert is. Verthoonende oock, soo sy con-
trarye deden ende den Engelschen handell ofte huysinge vergunden, watt
sy te considereren hadden, dat daerop soude mogen volgen. De Orangkays
antwoorden alle op elcke besondere plaetse, dat sy geensins haer contract
wilden vyoleren, maer by ons blyven ende den Engelschen gheen handell
noch huysen souden vergunnen, midts, seyden die van Loeho, dat ghy ons
dan oock ghedachtich sijt ende u wooort mede hout,
