66                            10 Nov. 1614.

hier nyet meer dan 2 cooplieden en zijn. Wy hebben haer gehoor gegeven
ende vertoont, daertoe mede seer genegen waren, alsoo beyde de compaig-
nien daermede goeden dienst conden doen ende alsoo alles naer eygen be-
geerte conden becomen, in voegen dat met haer in bespreck zijn getreden.
Sy deden ons eenen voorslach, dat wy eenen cooper souden uytmaecken ende
de gecochte goederen, ofte ’t gene een yder mochte aenstaen, egalijcken zou-
den deylen. Maer alsoo achten, dat wy een accoort maeckende ende ons woort
houdende van haer souden werden bedrogen, mede dat groote avantagie had-
den, vermits verstonden zylieden nyet dan goede gewrochte zydewaren en
begeerden ende geen slechte, die wy nootelijcken voor de Molucques mosten
hebben, want(considereerden wy) worden de goede zydewaren opgejaecht, zoo
sullen de slechte wederomme dies te minder na onsen wille coopen, gelijck
mede, dat nyet en weten, hoe by U.E zulcken accoort soude werden verstaen,
soo en zijn daertoe nyet zeer gesint geweest, ende en hebben nochtans geen
weygeringhe gedaen, maer voorgeslagen dat ons ongelegen was al sulcken ac-
coort te maecken, ende dat om voorgemelde advantagie ende dewyle eenen
anderen impleo dan sylieden deden, derhalve zoo gesint waren in redelijckheyt
met ons te verdragen, dat wy tevreden waren eenen ratificalen offt proportio-
nalen verdrach te maecken ende geen egale op gelijcke deylinghe, als te weten,
dat eenen incoop zouden doen, ende wy van de gecochten goederen 5, ende
zylieden een derde zoude genieten. Den Engelsen capiteyn, na haren superben
aert, heeft hem dit zeer gebelcht ende is daerop in 'teerste zeer onredelijck uyt-
gevaren; doch wy en zijn daeromme van geen reden noch onse gerechticheyt,
em hun in ’t minste yet toe te geven, geweken, alsoo tot sulex te doen van U.
E. geen fast en hebben. Doch eyntlijcken stont ditto capiteyn toe, dat wy van
de gewrochte syde waren 5 souden trecken, maer van de rouwe syde wilde
hy de gerechte helft hebben. Hiermede en hebben ons nyet genoecht, macr
bleven by de van alle 't gene gecocht mochte worden, off presenteerden, soo
sylieden de gerechte helft wilden houden van alle 't gene souden coopen, ’t
sy dan goede, gewrochte sydewaren oft slechte, zulkx zoude ons aengenaem
zijn. Maer soo van de beste de helft begeerden ende van de slechte geene,
ware geen reden dat van de goede met haer gelijck souden deylen, ende ’t
slechte aen ons alleene behouden. Ende alsoo desen onsen voorslach den Jin-
gelsen capiteyn nyet aen en stont, noch ons 't gene hy proponneerde, zoo con-
den nyet accorderen. Hy zeyde, dat ons in geenderleye maniere advantagie
wilde geven, ende veele hooge, superbe, twistighe redenen als blasphemien;
mede dat soowel de middelen hadden om een tien duysent realen in zee te
smyten als wy, want de eere (seyde hy) meerder achte. Zijn coopluyden ver-
stonden de saecke anders ende gaven ons gelijck, maer dorsten hen nochtans
tegens den capiteyn nyet setten; seyden tegen den onsen ditto capiteyn sulcx
