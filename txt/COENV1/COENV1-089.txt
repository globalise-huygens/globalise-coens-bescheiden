;

Bantam.

62                         10 Nov. 1614,

van der Dussen ende Jan Gommersz. Cocq, omme van wegen den E. heer
gouverneur generael aen ditto coninck een condoleance te doen endete on-
derstaen, wat syne Magisteyt gelieve vooren te slaen, ende te sien, off van
verlooren capitael yet sullen connen recouvreren. Den persoon van Jan Gom-
mersz., soo 't den coninck wel behaecht, sal aldaer blyven residereren, alhoe-
wel voor dees tijt geen gelt noch goet en hadden omme yets te moghen nego-
tieren. Soo den coninck een plaetse tot een forteresse wilde geven, hebben wy
goede ordre gegeven, dat wel werde geconsidereert off de plaetse alle alsulcke
bequaemicheden is hebbende, als aldaer by een forteresse soude mogen wer-
den vereyscht. Dit schip ende van der Dussen zijn wy met het eerste noorde-
Iycke mouson wederom verwachtende, ende sullen U.E. mette naeste schepen
't succes van de handelinge adviseren.

Comende nu tot Bantam, sal U. E. toucherende de negocie verstaen, alsdat
genootsaeckt zijn geworden, geheel anders te handelen dan voor desen is ge-
daen. ’t Is gebeurt, dat op ons arrivement alhier uyt de Molucques alsoo Cot-
teels zaliger lange de cleeden hadde opgehouden ende geene vercocht, vermits
de 3 percento, die den pangoram van incomende cleeden begeerden, vrye
wat vrage na de cleeden was; ende alsdoen considererende, dat nae 't vaders-
land geen andere schepen dan den Swarten Leeuw ende Der Veer waren ver-
treckende, ende nootelijck ’t naeste jaer een goede vlote diende te volgen, soo
sochte, omme de sobere contanten tot eenen beteren te mogen reserveren
ende in tits provisie te doen, een goede partye cleeden aen peper te besteden.
Hiertoe waren noch meer trachtende, vermits het Engelsche schip, de Yeeuts
genaempt, dagelijck met een cargasoen cleeden van de Custe werde verwacht;
ende alsoo de Chinesen mede na een leege merct waren trachtende, soo ac-
cordeerden met den anderen, omme daertoe te comen, dat nyemant geen
cleeden van ons en zouden coopen dan hare gecommitteerde, ende dat tot soo
eenen prijs, als by haer was gelimiteert. De vente werde hierdoor lange ge-
treyneert, ende de vreese die wy van d'Engelschen hadden zeer geaugmen-
teert. Doch tot ons geluck geweest, dat de Chinesen den principaelsten coop-
man (Simsuan genaempt) buyten haer verdrach hadden gelaten ende nyet
aengesproocken, uut vyantschap, die hem toedraghen, vermits het goet credit
dat denzelven langhe by den onsen heeft gehadt, ende oock vermeynden, dat
hem geen credit meer souden geven, alsoo wel wisten, dat noch een groot
stuck gelts schuldich was, want hem, doen hy vooreen graote partye een goet
bot boot, de partye toegeslagen ende gedaen hebben, omme tot de vente te
comen. Soo haest de Chinesen dit vernamen, is onder haer een scheuringe ge-
raect, ende een yder om 't seerste na de cleeden geloopen, sonder ofte slech-
ticheyt van de cleeden aen te sien, omme nyet stille te sitten, ende mede wat
