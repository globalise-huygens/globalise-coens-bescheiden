A

AD al

344                     24 Juni 1618.

die dicht aen de wal waren geleyt, doch sijn de vyanden door 't schieten van
d'onse genootsaect geworden, beyde met al haer cargasoen te verbranden,
ende sijn sy te lande na een ander cleen fregat, daer ons volck niet by cost
comen, gevlucht. Daerna hebben gerescontreert noch een seeckre joncq van
onse vrye lieden, van Jaccatra innewaerts vetrocken, ende by de Portugiesen
genomen, waervan sylieden alle de Nederlanders gedoot hebben.
Dese joncq is van ons volck weder genomen ende verbrandt, soodat de
Portugiesen van meest al haer vaertuyen in deser voegen gefrustreert sijn,
ende mede weynich off geen retour in Malacca sullen connen brengen. Ons
volck seggen, dat aen de Noortzyde geen handel costen becomen door in-
lantsen oorloch, die de Timoresen met den andren waren hebbende. De voorsz.
twee jachten sijn daerna van den andren gescheyden. Den 7iger is na de
Zuytcuste van Timor geloopen, omme den handel aldaer te versoecken, ende
de Pager na d'eylanden van Terra Alta omme volgens U. E. ordre 't eylandt
Malva te ontdecken. Sy sijn daer geweest, hebben volck gesproocken, macr
gants geen handel becomen, hebben oock niet connen vernemen, datter ict
sonders van waerdye op 't landt is. Daer was oock geen anckergront te vinden,
doch verstonden dat by Oosten dit landt gelegen wesen soude seecker eylandt
daer sandelhout, nooten ende foelie op wiessen, hetwelcke gissen 'tselvige
is daer â€™tschip Hoorn anno 1617 van Banda versteeckende op verviel.
Den 7iger is niet eer dan in Martius aen de Zuytzyde van Timor gecomen,
soodat door vreese van de Zuydelycke winden datelijck vandaer weder na
Solor gekeert is, alwaer de Pager weder gerescontreert hebben. Op 't versoeck
van onse geallieerde op Solor residerende, heeft ons volck volgens ordre daer
gelaten 6 mannen, ende alsoo een van de drie dorpen door de Portugiesen
verbrandt is, ende zylieden door 't verlies van voorsz. vaertuych daer stercq
gebleven sijn, hebben de geallieerde van elek dorp een soone van de Sengasic
herwarts gesonden met een swite te samen 17 stercq wesende. Haer vertooch
is, dat cappiteyn Schot saliger hebben helpen het Purtugies fort in nemen,
ende om onsenthalven met de Portugiesen in oorloch getreden sijn; ende
alsoo door ons vertreck tegen haer vyanden niet bestaen connen, versoecken
seer ernstelijck op 'tverbandt ende contract met den voorsz. Schot saliger
gemaect, daervan 't origineel medebrengen, dat haer met eenige jachten
souden willen assisteren ende wederom een weynich volck met een bolwerck
op Solor leggen ende houden souden, opdat niet geheel gerouineert en wor-
den; ende alsoo den handel van Timor gehanthaeft dient, ende voor de gen-
nerale Compagnie noch Vereenichde Nederlanden niet eer genoch is, alliantie
en verbonden gemaect hebbende, de lieden daerna verlegen te laten, sijn wv
van meninge weder derwarts te senden, omme de lieden na gelegentheyt van
tijt en saecken te assisteren.
