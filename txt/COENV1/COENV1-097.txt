70                             10 Nov. 1614.

laers gecontracteert. Den pangoran zulex verstaende heeft hem wederomme
geretireert, ende dat na onsen oordeele om dagelijcx van ons met groote schen-
ckagie gebeden ende vereert te worden. Want alsoo wy gecontracteert hadden,
omme een huys van 45a5 vadem hooch te ttmmeren, opdat de zydewaren
ende cleeden boven bequamelijck zouden mogen berghen, alsoo beneden van
de wormen ende vochticheyt dickwils grootelijcx worde beschadicht, gelijck
ons was aengeseyt dat den pangoran geerne zoude vergunnen, mits dat wy
nyet boven zouden woonen, want sulcx in geenderleye maniere wilde toestaen,
vermits op alsulcken pretecxt de boven oude huysen affgebrocken heeft, soo
heeft ons ditto pangoran aengeseyt, doen wy het werck zouden beginnen ende
versochtenonssoudeaenwysen,waerhy hethuysbegeerdegemaeckt tehebben,
van wat lengde, wijtte ende hoochde, dat wy souden bouwen, zoo lanck ende
breet als selffs begeerden, maer nvet hooger dan de Chinese huvskens. Even
aldus heeft hy: met d' Engelsen mede gehandelt; ende alsoo ’twerck lieten be-
rusten, ons excuserende, dat alsulcken huys ons neyt zeer dienstich was, soo
heeft lange daerna doen aenseggen, dat wy den top 4 vadem hooch souden
maecken, maer de sydemuyren nyet meer dan 2 vadem, opdat het dack op
den solder neder zoude leggen; daerop weder geantwoort hebben, dat ons
alsulcken solder nvet conde dienen. Na ick verstae sage den gouverneur ons
ende d' Engelsen liever van hier, eer hy boven den solder een steenen muyr
met vensters daerinne soude toestaen, want beelt hem uvt diffidentie inne, dat
sulex een casteel sy ende daermede den meester zouden maecken, in voegen
dat noch even na zijn (hoewel alreede met de handelinge van dit lieve huys
meer dan een jaer gepasseert is, ende de materialen daertoe noodich lange
hebben gehadt); soo haest gelt zullen hebben omme de oncosten te mogen
fournieren sullen eenige cleyne huyskens maecken, omme ons by provisie te
behelpen. Alsoo in 't Chinees quartier gestadelijcken van den brant grootelijcx
werden geplaecht, zoo hebben de Chinesen het geheele quartier meest met
steenen huysen betimmert, ende, na wy hooren, soo en is daer nyemant in
Bantam soo wel grootalscleyn, ten ware syne heeren broeders, off hem verdriet
desen trots ende precisheyt van den pangoran, ende dat wy nyet timmeren
mogen na begeeren, want vreesen soo lange sulcx nyet en doen, dat wat anders
voor hebben. ’tEn is geen wonder, dat wy, d' Engelsen ende de Chinesen van
desen pangoran gouverneur soo zeere worden gequelt, dewyle hy den rechten
coninck zelfs, veele adel, zyne domesticques ende de gemeente noch lastiger
is, in maniere dat een yder sich over denselven beclaecht. Den coninck, die
tegenwoordelijcken al drye kinderen heeft, hout hy gelijck een kint ende geeft
denselven tot zijn hoffsonderhout van der croonen incompste 100.000 caixes
daechs, dat is omtrent 4a 5 realen van achten, ende alsoo hem daermede
qualijcken can generen, soo moeten zyne vrouwen dagelijcx cleetiens schil-
