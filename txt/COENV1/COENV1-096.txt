10 Nov. 1614,                         69

narisse waren brengen, gelijck nyet en twijffelle off doen zullen, ende zoo de
merct met de cleeden bedorven sy, wat contanten toecomende jaer voor Ban-
tam alleene van doen zullen hebben. Van al ’t gelt dat dit jaer in 't lant ge-
comen is, en zijn nyet meer dan omtrent 19,500 realen innewaerts gegaen.
Alle de rest is hier gesmolten. Voor desen waren becommert, waer al het
sandelhout van Timor souden slyten, doch hebben nu bevonden in hoegrooten
estima ’t selvige by de Chinesen is, ende dat jaerlijcx by hen alleene wel
sooveele can worden vertiert, als Timor mag opbrengen. Wy hebben partye
in Timor verovert, namentlijck ontrent 1060 picol, aen eenen Simsuan, Chi-
nees, vercochta S realen ’t picol, contant te betalen, ende is daervan wederom
door hem een partye a 23 en 25 realen ’t picol vercocht. Deze avance compt
denzelven wel, want heeft aen de cleeden van ons gecocht over de 2000
realen moeten verliesen, gelijck mede aen eenighe Chinese waren een ander
groot stuck gelts, ende noch meer met den joncke door hem na Timor geson-
den, als hierna sullen seggen.

Wat nu desen pangoran gouverneur ende den stant van Bantam aengaet:
nadat ws in ’t eerste metten E. heer gouverneur-generael arriveerden, heeft
denselven sich over Cotteels zeer beclaecht, mede dat hem zeer leet was ’t
ongeluck alhier geleden, ende dat zulex nyet door hem en is geschiet. Ende
alsoo alhier zeer qualijck van huysen waren versien, gelijck als noch zijn,
soo worde den KE. heer generael over de tweede ende derde handt dage-
lijex geporret ende zeer instantelijcken gepersuadeert, dat wederomme een
nieuwe huys souden bouwen. Hetselvige is lange gerefuseert op alsulcken
excuse, dat nyet geraden en ware wederomme een nieuw huys te bouwen
ende groote oncosten te doen, dewyle den pangoran de voorige huysen zelfs
hadde doen affbreken, gelijck mede dat alhier van den peper nyet alleen eenen
al te onredelijcken tol moesten betaelen, maer dat de pangoram daerenboven
van alle andere waren, die voor desen geenen tol hadden betaeltendeop een an-
dere plaetse wel conden lossen zonder yets tegeven, nocheenentol begeerde ;
gaven haer oock te kennen, dat op de custe van Malabar grooterabondantie van
peper is dan hier, gelijck selfs wel conden considereren ende veel cooplieden al-
hier wel bekent was, want 'tenisgeen 20 jaren, dat deze plaetse zijn frequentee-
rende ende van hier geen peper worde gehaelt, ende nochtans en heeft er noeyt
geene in onse landen ontbrocken. Item, dat den coninck aldaer, namentlijcken
den sammorijn van Calecut, ons grootelijex hadde gebeden ende veele aen-
geboden, dat aldaer zouden comen resideren ende een casteel bouwen. Den
pangoran ende veele andere betoonden hierover droevich te sijn, maer alsoo
van persuaderen ende aenporren tot bouwen met veele schoone woorden nyet
op en hielden, iseyntlijcken 'twoort gegeven, dat wederomme zouden bouwen,
ende hebben daertoe provisie gedaen ende mette timmerluyden ende metse-

Ep
