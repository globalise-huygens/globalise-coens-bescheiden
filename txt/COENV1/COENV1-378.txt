24 Junr 1618.                     351

Alsoo den pangoran voor dese cleene munte geeyscht hadde, hebbe hem
de dubbele stuyvers doen thoonen. Dan alsoo hij sach dat de 17 een reael
van achten woegen, ende dat het geen fijn off suyver silver was, maecte hj
geen mentie daervan; doch off het was ter oorsaeck van ons verschil off om
dat se hem niet gevallen, weete niet. Dan hy seyde dat het fijn silver most
wesen, ende dat men dan eenige van 16 ende eenige van 32 in een reael van
achten soud maecken. Met d'eerste gelegentheyt sullen dese sturvers inne-
waerts gesonden worden.

U. E. ordre tegens de gevangenen sal naergecomen werden.

De quae armosijnnen hebbe gesien, doch weete niet off die U.E. wetende,
off onwetende toegesonden sijn, want de valsheyt van de Chinesen is ons wel
bekent geweest, maer worden altemet genootsaeckt eenich quaet vals goet
onder een goede partye te laten passeeren, vermits tot Bantam niet anders te
becomen is, en daer en sal noyt tot redelijcken pryseiet goets te becomen sijn.
Derhalven hebben ordre gegeven, omme Quinam aen te doen ende daer off
daerontrent den Chineesen handel te stabileeren. Met andre sullen daervan
breeder schryven. De Chineese joncken hebben dit jaer niet anders tot Bantam
gebracht dan grove Javaense waeren.

In handen van Cornelis Barents van Neck commies van de Magelaense Com-
pagnie, die met d' ZEeudracht na huys gevaren is, hebbe hier gesien een missive
door Jan Benningh aen ditto van Neck geschreven ende by Guillaeme Ducaen
gebracht, daerinne hv recommandeert denselven Ducaen in alles teassisteren.
Hier heeft mede geruchte gegaen, dat Ducaen voor van Neck eenige roose-
nobels bracht, dan 'tis quaet daervan bewys te doen, alsoo d’ uutvluchten
van quaetwillige veele sijn. Evewel is het seer waerschijnnelijck, alsoo den
voorsz. Ducaen hier partyeroosenobels vercocht heeft, gelijck een yder kenne-
tijck is. Voorder bescheet becomende sal 't U. E. gesonden worden.

Uut alle de Jambisse peper, die by ons volck in Jamby opgecocht ende van-
daer gescheept wort, is alle de lichte peper gewandt, voor soo veel doenlijck
is, ende wort de lichte tot dispence gebruyct, hetwelk als ganckbaer gelt is.
Heeft U. E. nu eenige lichte onder de goede becomen, dat can wel sijn van
eenige partve die uut de joncken gecocht is, ’t welck niet hebben connen bete-
ren, offsouden d' een met d' ander hebben moeteu houden, alsoo hier dickwils
niet alleene de gelegenthevt van plaets, maer oock het volck ende den tijt
gebreect omme de behoorlijcke garbuleeringe te doen. Derhalve gelieve U. E.
de saecketen goede te verstaen, ende sullen voortaen letten datter soo wevnich
lichte peper overgesonden worde als doenlijcken zv. In d'overgesonden gen-
neraele journaelen sullen U, E. perfecte ende bysondre notitie vinden van
de veroverde goederen, die tot onser kennisse gecomen sijn, gelijck dese
wederomme gaet. Na Jappan hebben voor dese ordre gegeven, datter soo

