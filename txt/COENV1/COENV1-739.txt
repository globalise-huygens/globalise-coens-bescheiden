nd

712                       26 MAART 1622,

plaetsen blyven ongepeupleert, ende wy consumeren ons selven. Hoe de
heeren soo traech sijn, om dese groote abuysen te verbeteren ende de welstant
van de Compagnie te vorderen, connen wy niet begrypen. Laet doch niet een
groote menichte van alderley volck te senden, gelijck mede een groote menich-
te van speck, vlees, canefas, pannen, smeecolen, bosscruyt, touwerck, dreggen
ende andere provisie; ende alsoo met d' ordinnarie schepen niet volck noch
provisie genoch gesonden can worden, gelieve de heeren eenige slechte sche-
pen (die men sly-ten mach, soo haest hier ariveeren) daerbenevens vol volck
ende alderleye provisie mede te senden. De Compagnie sal daeraen grooten
dienst geschieden.

De geeyschte laeckenen voor Japan gelieve U. E. mede te senden, item een
goede pertye ysere staven, een pertye oliphantstanden, maer tot naerder
advijs geen loot meer. D'Engelse schepen op Suratten vaerende, hebben in
die quartieren van den vyandt in drie verscheyden navetten verovert soo aen
gout als silver f 160.000 behalven 't gene onder 't volck verduystert mach
wesen. Door d'onse sijn met dit jaer negen navetten van den vyandt soo
verovert als aen de wal gejaecht, te weten ses van Maccau ende drie van Ma-

12.     nilha. Uut de schriften ende pampieren met voorsz. navetten van den vyandt
De vijand becomen, verstaen wy, hoe uutdermaeten zeer verlegen zijn, de zee qualick
SEE   gebruycken durven ende hoe haeren staet van Indien seer verarmt. Van Ma-
en  nilha, Maccau ende Mallacca sijn veel treffelijcke cooplieden vertreckende;
zich mees- eenige maecken sulcken consequentie op haeren noot, dat zy niet alleen in
ter maken perwckel staen, soo de Nederlanders haer de Chineessen handel ontrecken,

zullen van
den Chi- om de geheele trafficque van Indien t'eenemael te verliesen, maer oock Mac-

genen  cau, Manilha, Molluco, Mallacca, Goa, de gantsche staet van Indien; ende
soo de coninck daerinne niet versiet, sullen de vyanden, zeggen zy, tot in
Mexico loopen ende zynne Magesteyt in Spangien niet gerust laten. Even
alsoo gelijck off de Spangiaerden in onsen Raedt geweest waeren, zijn zy
schryvende, hoe wy de Chineessen handel meenen te becomen ende die oock
becomen sullen, soo ons met een fort op Isla Formosa in haeste niet preve-
nieren. De Portugiesen meenen haeren staet te conserveeren, soo de vaert
van Maccau op Manilha van de coninck van Spangien vercrygen connen,
gelijck off wy haere navetten niet souden connen achterhaelen. Per nevens-
gaende copyen sal U. E. des vyandts discoersen zien, soowel die van de Span-
giaerden van Manilha als van de Portugiesen van Maccau, gelijck mede hoe
slecht zylieden lange jaeren in Maccau geseten hebben. Voorwaer, â€™t is een
schande datter sooveel ende soo schoone occasien door ons verzuymt zijn.
Soo noch toesien, 't sal met Godes hulpe wel gelucken U. E. gelieve op nevens-
gaende discoersen van den vyandt te letten ende ons van jaer tot jaer met
alsulcke middelen te versien, als vereyscht worden om des vyandts staet van
