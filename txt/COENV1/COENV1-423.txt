mn 0

39                           29 Serr. 1618,

van schepen sijn, hebben goetgevonden de weynige schepen, die hier hebben,
te beter te monteeren ende 't voorsz. metalen geschut benevens haer ordinaris
geschut daerop te leggen, om des te meer gewelt (noodich wesende) tegen
d' Engelssen te mogen gebruycken.

'tIs jammer en seer beklaechelijck, dat U. E. haer schepen met soo slechten
volck uutsenden, als nu jongst gecomen sijn, insonderheyt met de schepen
de Goede Fortupne, Ter Tholen, den Zeewolff ende Mauritius. Wy bidden
U. E., laet doch het beste ende cloeckste volck aennemen datter te becomen
is; doet de soldaten en bootsgesellen (dat ervaren mannen sijn) een goede
gagie geven, soo sullen U. E. cloeck en goet volck becomen. Laet de jongens
ende onbevaeren maets van 4a 5 ende 6 gulden niet naer, maer sent die ten
overvloede ende niet onder 't getal van 't volek dat voor de forten ende
schepen nodich is, off U. E. sullen haerselven grootelicx te cort doen. Fiqui-
peert royalijck ende mannet U. E, schepen alsoo, dat haer vwanden een schrick
daervan becomen. Wy sullen U. E. daertegen wederomme dies te rijcker
retoeren beschicken.

Met onse jonckste van dato 26 Julio passato hebben sommierlijck verhaelt,
watter in Indien al te doen is, waer ende hoe menichte van schepen wel ge-
inployeert connen worden, ende U. E. daerover seer demoedelijck gebeden,
dat het de heeren gelieve een vloote van meer dan 25 schepen (soo 't doen-
lijcken is) herwarts aen te senden.

Ten besten van de Generale Compagnie versoecken niet alleene andermael,
dat U. E. sulcx metten eersten gelieve te doen, maer oock dat daer beneffens
off daerenboven mede gelieven te senden thien cleene jachten groot van 25 a
80 lasten, met een vast geslooten boevenet. Dit is seer noodich ende dient
geensins naergelaten te worden, tenzy dat U. E. menichte van timmerlieden
ende alle nootlijckheden sende, omme eenige van de voorsz. jachten hier te
maecken. Dese jachten sijn noodich omme in Anboyna en Banda de nagelen,
nooten ende foelie te bewaeren ; item omme van verscheyde plaetse peper te
versamelen; tegen de monopolie, die tot Bantam gepleecht ende geconti-
nueert wort, maer insonderheyt omme te straffen de moorden, die in Mac-
cassar ende Japara gedaen sijn ende per avontucre (dat Godt verhoede) noch
meer geschieden sullen ; doch den alderbesten dienst die van voorsz. jachten
te verwachten is, sal wesen, omme de grooten van Java (die onder een vrient-
lijken schijn soo vileynen conspiratie gemaecthebben, omme ons geheelijcken
t' extirpeeren) te dringen, trouw en vreede met ons te houden ende te dwingen,
dat ons de nootlijcke vivres niet onthouden, maer van alles wel versien worden.
Dit can met groote schepen niet gedaen worden, want de cust van Java is te
vlack. Wilt doch hier wel op letten, eer het te laet wort; ontsiet dâ€™ oncosten
niet, want U.E. vjranden slapen niet, sy practiseeren continueerlijck wat nieuws.
