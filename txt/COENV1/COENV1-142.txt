22 Oct. 1615.                           115

ringhe op onsen schult te becomen, gelijck oock geschiet is, ende de heeren
ongetwijffelt wel sullen hebben verstaen, hoe sonder gelt ontrent 50.000 sacken
peper scheepten, eer d'Engelsen, die gelt genoech hadden, een schip con-
den laden.

Met de Chinesen hebben verleden jaer mede zooveel gedaen, dat dit jaer
ontrent 300 picol fyne witte rouwe zyde ende andere Chinese waren, meer
dan voor desen, gebrocht hebben. Omme d’ Engelsen te prevenieren, hielden
wy inne van vier kisten gelt, door d' E. heer generael Reynst hier gelost om-
me den tol van den peper te betalen, ontrent 5000 realen, alsoo den pangoran
welcke ontrent 18000 realen schuldich bleven ten vollen nyet conden voldoen,
dewyle ten lesten genootsaect worden (om de schepen gelijckelijck spoedich
aff te voorderen) een partve peper met contant te coopen.

Met dese 5000 rcalen hebben voorcoop van alle de rouwe syde ende beste
zyde laeckenen gedaen ende alles oock beset gehadt, den pangoran uytstel-
lende tot de compste van d’ erste schepen, op hope dat dagelijx van U. E.
ende Japon contanten ende van Solor een goede partve sandelhout souden
becomen.

Maer alles is, Godt beter 't, mede gemist ende recht contrarie geloopen,
want ’t en zijn nyet dan voorgemelde Engelse schepen geweest, die hier sedert
dien tijt dagelijcx aengenomen zijn, even gelijck off geen meer Nederlanders
voorhanden waren, ende d'’ onsen den wech vergeten hadden. Van Solor
hebben ten lesten ontrent 700 picol sandelhout becomen, maar van Japan
nyet eenen reael. Het scheen bycans off ons den pangoran te lyve wilde, doen
ons ter compste van Zueckhuysen onderstonden met goede redenen te excu-
seren, alsoo sulex voor elken spot aennam, even gelijck off eer in zee water
dan ons gelt gebreken zoude; nyet connende begrypen, datter schepen uyt
Holtant sonder gelt comen. Desen pangoran is over sijn onredelijcke uytval-
linge van een yder hierover zeer gelastert geworden. Den zynen hebben hem
daernaer geexcuseert ende hy en heeft ons nyet meer gemoeyt, maer aenge-
sert, dat sulcx op een ander tijt wel voorcomen sal. 't Ontset van alle canten
gemist zijnde, hebben genoech te doen gehadt om ons ten besten te redden
ende de saecken tot desen dage gaende te houden, want in Bantam geen se-
cours te becomen is.

Met voorsz. voorcoop, gelijck de heeren in onse boecken sullen sien, heb-
ben by den anderen gecregen, soo op d' uytstaende schulden als byeen ge-
raepte middelen, ontrent 160 picol fyne, witte, rouwe zyde ende 40 picol, zoo
rouwe poil als getwernde zyde met een goede partye zyrde lakenen, tot ontrent
somme van 60 a 70.000 realen. Dit en achte soo zeer nyet, als wel, dat
sooveele gedaen hebben, dat de rouwe zyde ende goede zyde lakenen op rede-
lijcken pryse gehouden hebben, want ontwijffelijck is, off d’ Engelsen zouden
