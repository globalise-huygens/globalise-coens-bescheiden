29 SEPT. 1618,                                 387

geven ende vrientschap bewysen, ter cause van d’ arme stact, daerinne ons
bevinden, door cleene subsidie by U. E. in veel jaren gesonden. De spraecke
heeft tot Bantam gegaen, dat ick tot Jaccatra vermoort ende onse huysen
aldaer al vernielt waeren, doch hoope, dat ons d' Almogende wel hoeden sal.

Aen verscheyden inditien schijnt waerachtich te wesen, dat niet alleene by
de coningen van Bantam ende Jaccatra geconspireert zy, omme ons te ver-
moorden ende U. E. goederen te berooven, maer dat bykans alle de coningen
van Java metten anderen verdragen sijn om ons t' eenemael uut te roeyen,
ende dat voornemelijck, omme het maecken van een generaele rendevouz van
haer quartieren te weeren ende haer alsoo te ontlasten van de groote vreese,
die van U. E. macht ende welstandt hebbendesijn. Mijn versoeck van Ontong
Java heeft de coninck van Jacatra die van Bantham gecomuniceert, ende is
daerop, naer ’t schijnt, de verraderye gebrouwen. Houden oock voor seecker,
dat de Mattaram ende de coninck van Cheribon van alles goede kennisse heb-
ben ende dat de verraderye met haere wille ende weete begost is. D' Engelsen
schynen oock niet vry te wesen ende is mede geloofflijck dat de verraderye
welck d' Engelsen voor dese tegen ons gebrouwt hadden (als per overgeson-
den acte) met kennisse van de coningen van Bantam ende Jaccatraonderteyt
is. Veel inditien souden daervan connen verthoonen, dan de Heere wil het
d' Engelsen vergeven. Het schijnt, dat sy meenen, soo ons connen doen ver-
moorden, dat haere meesters daervan grooten dienst geschieden soude, maer
ick segge U. E., soo wij tot Jaccatra vermoort waeren geworden, dat ick voor
seecker houde d' Engelsen tot Bantham ende Jaccatra van gelijcken tot loon
geschiet soud hebben, want sy alleene gehaet, maer wy daerenboven gevreest
worden, ende op dese vreese hebbe ick mede opinie, soo de verraderye tot
Jaccatra geluct waere, dat hem de coninck van Bantam (ende per avonture de
coninck van Jaccatra mede) ontschuldicht ende alte de schult op pangoran
Gabang (na der Mooren aert) geleyt hebben soude.

De voorsz. verraderve door Godts genade t’ onser kennisse gecomen we-
sende, hebben wy den 3(" Augusto passato in deliberatie van de Raet gelcy:t,
wat ons daerop ten welstandt van de Generale Compagnie te doen stondt, off
onse huysen tot Jacatra suffisant genoch sijn tegen de voordere aenslagen,
die dagelijcken te verwachten hebben, dan off noch iet anders toegedaen off
gemaect dient. Hadden wy nu macht ende middelen, 't waere den rechten
tijt omme een plaetse tot een generale rendevouz te begrijpen ende fortifi-
ceren. ’t Is den rechten tijt, segge andermael. De plaetse is niet wilt te soecken.
Men behoeft alsnu daeromme geen gelt uut te geven; het recht ende de redene
wort U. E. van d' Almogende toegewesen. Ofte ghylieden moet uut Indien
vertrecken, off toestaen dat alhier vermoort, ende al U, E. goederen berooft
worden. Hadden wy de macht hier, souden over’t recht niet langer disputeeren,

