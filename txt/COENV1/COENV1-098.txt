10 Nov. 1614.                    71

deren, dewelcke dan doet vercoopen tot voorder assistentie van 'tgene noodich
heeft. Hy: en is nyet alleen soo caecrich tegen den coninck, maer oock met
zyne drye gebroeders, den adel ende domestyques. Ick verstae, dat cortelings
den outsten broeder van desen pangoran gouverneur den rechten coninck
eenich voorspaeck gedaen zoude hebben, mede dat eenen treffelijcken edelman
goetsmoets binnengegaen soude wesen ende hem seer versproocken heeft,
waeromme de Hollanders ende d' Engelsen soo qualyeken bejegenden ende
haer nyet en liet timmeren, dewyle sulex de Chinesen wel vergunden, ver-
toonende oock 'tgoet ende quaet dat van ons hadden te verwachten, gelijck
mede dat den oppersten paep, die van seer grooten autoriteyt ende aensien
is, den gemelden pangoran over zekere onredelijcke daden ende uytwendighe
schijnheylicheyt oock scere gestraft heeft. Ick en weet nyet, off dit warachtich
is, maer geloove 'tselve, vermits overlanghe veele diergelijcke procedures
hebben gehoort. Dat wy mede soo precijs op alsuleken hoochte zijn geweest,
gelijck d' Engelsen noch meer doen, en is nyet alleen omme de goede como-
ditevt ende preservatie van U.E. goederen, maer quansuys om te betoonen
gelijck off door het quaet tractement van den pangoran van Bantam nyet veel
mentie maeckten, hoewel zulex nyet en meynen ende de saecke heel anders
verstaen. Want soo desen man wiste, wat mentie daervan maecken, U.E. soud
wel anders getracteert ende geschooren worden, erger dan hy de Chinesen
doet, omme U.E. macht te breydelen, gelijck nyet alleen medebrengt den
den superben onwetenden aert van dit volck, maer oock de tirannighe regee-
ringe die zy over haer eygen ondersaten, bijcans gelijck als over slaven, ge-
bruycken. Ick en twijffele nyet, soo wy ende d' Engelsen, ofte een van bevden,
onse spillen eens begonden te packen, gelijck ofte wy wilden vertrecken, oft
zouden van desen pangoran wat beter getractcert worden, nyettegenstaende
hem hout gelijck off daervan geen mentie en maeckte, als altemet verthoonen
den welstant ende rijeckdom die van ons sijn genietende. Ick achte, dat op
d'eene syde U.E. macht, die oock van veel andren zeer wert ontsien, ende ten
andren de vreese van 'tvertreck, desen pangoran in thoom houden ende dat
UK. dieshalven voor Bantam nyet en heeft becommert te zijn. Soo hy yets
doet, can U.E. met recht hun versckeren ende ter wense comen. Dit weet den
gouverneur wel ende sal daeromme sich wel wachten openbaecrlijcke oorsake
te geven. Den pangoran en can nyet verstaen, waeromme jaerlijcx zoo grooten
macht van schepen in â€™tlant compt ende wederomme soo weynich na Hollant
keeren. Hem dunect, gelijck hem d' Engelsen 'tselve interpreteren, dat de coop-
handel sulex nyet mede en brenght, noch nyet en can Iyden, maer dat sy om
andere staten t'incorporeren. Hoe nut ende bequaem dese plaetse is, sullen
voor dees tijt nyet verhalen, maer volgens U.E. ordre nyet naerlaten te doen,
wat den dienst der compaignie soude mogen vercyschen, want soo langhe hier-

Pe .
