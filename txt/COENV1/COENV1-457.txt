ar

nen EO

430                        14 JAN. 1619,

den, maer geen lust gehadt, naer 't schijnt, te aborderen. Wy hebben in de
slach 7 man verloren ende 15 gequesten gecregen. Alsoo eenige van d' Engelse
schepen seer getreft sijn, menen wy, dat se veel volck verloren moeten hebben,
doch weten gants geen bescheet daervan.

De Bergerboot, het voorsz. gevecht siende, is mede naer ons toegecomen
ende tegen den avondt hebben hem by ons geeregen ende alsoo d' Engelsen
ontjaecht ende uyt den brant gehaelt. Doch de boot van de Bergerboot, die
met 14 man over twee dagen van ’t schip vooruyt gesonden was om de cust
te ontdecken, hebben d’ Engelsen met alle ’t volck genomen. Daernaer zijn
metten anderen weder na de wal gelopen ende hebben ’t ’s avonts onder een
van de evlanden geseth, gelijck mede d' Engelse vlote dicht benedenwints van
ons. Wylieden des nachts metten anderen overleggende, wat ons voirder ten
besten te doen stondt, vielen d’ advysen soo divers, dat men tot geen resolutie
comen cost. Eenige rieden, men soude d' Engelsen met den dach weder aen-
tasten, dan alsoo daertegen geworpen wiert, dat ons cruyt niet en mocht
strecken ende altemael in een tocht van drie uren verschoten soude werden,
sach elck ander aen ende was goet raedt dier, niettegenstaende victorie be-
vochten hadden. Ick bidde alle trouhertige lieffhebbers van de gemene Neder-
lantse welstandt, aenmerct, hoe het, victorieus wesende, door gebreck van
cruyt verliesen mosten. Siet doch eens, hoe d’ armherticheyt van degene, die
haer d’ oncosten ontsien ende d’ equipage op 't suynichste soecken te doen,
voor een stuyver, dat zy winnen, de gehele staet van de Generale Compagnie
pericliteren ende veel millioenen daerdoor verliesen.

Den 3" ditto metten dach sijn d’ Engelsen van Bantam te hulpe gecomen
drie andere schepen, soodat nu 14 sterck zijn. Ick hebbe den Raedt weder-
omme vergadert ende daer zijn behalven ’t gebreck van cruyt, verscheyden
andere consideratien voorgevallen, daerover niet geraden bevonden wierd
d' Engelsen aen te soecken, te weten d' onbequaemheyt ende reddeloosheyt
van onse schepen, swackheyt van volck, dat voor dees tijdt van d' Engelsen
geen voirdeel conden halen ende daertegen rijcke geladen schepen te verliesen
hadden, waerover eyntelijck geresolveert wiert, dat wy naer ons fort Jacatra
souden loopen ende bovenwints anckeren, omme de Engelsen aldaer te ver-
wachten ende met d'onse van ’t fort nader te overleggen, wat ten besten van
de Generale Compagnie gedaen diende. Op dese resolutie hebben onse an-
ckers gelicht ende sijn wy binnen d' eylanden door naer Jacatra gelopen. D'
Engelsen, beneden wints wesende, waren voor ons onder seyl, omme, naer 't
scheen, ons weder aen te tasten, ende siende, dat wy naer Jacatraliepen, bleven
zy een tijdt op deliberatie leggen, de voorsz. drie schepen inne verwachtende,
ende daernaer zijn sy ons met 14 schepen buyten d’ eylanden om seer cort
gevolcht. Wylieden binnen d’ eylanden by de werck comende, soo hebbe
