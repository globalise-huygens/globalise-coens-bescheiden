7 Ocr. 1619,                        505

lange piecken van de vyandt becomen hadden, soud het fort Jacatra mede
gants onversien wesen, hoewel die niet wel derven connen, maer hoochnodich
sijn tegen de schoone Javaense piecken die niet wel becomen connen.

Alsnoch can niet wel geadvyseert worden wat schepen naer dese afladen
sullen, alsoo het noch te vroech is. Van Patana, Andrigiri, Jamby, Ticco,
Priaman ende Atchijn hebben met het aenstaende noorden-mousson goede
pertye peper ende andre goede retoeren te verwachten. Wat van Manilla ende
Bantam comen wil, sal den tijt leeren. De schepen Dordrecht, Westurieslandt
ende d’ Orangeboom sijn degene welck wy hoopen d'eerstvolgende wesen
sullen. By provisie is in Dordrecht gescheept 140.000 catti China nagelen,
125 sockels foelie ende 69 baeltiens Jappanse camphora, wegende 3500 ,
endein’tschip Westurieslandt 210 bharen Molluckse nagelen. In ’t packhuys
sijn noch 15 catti sydewaeren, welck is hetgene voor dees tijt van de retoeren
geadvyseert can worden, met hoope dat het U. E. (vertrouwen wy), daeraen
niet gebreecken sal. Alles moet synen tijt hebben.

Hiermede, edele, erntfeste, wyse, voorsinnige, seer discrete heeren, sullen
desen eyndigen ende U. E., na hertelijcke groetenisse, in de bescherminge
des Alderhoochsten beveelen. In ons fort Jacatra, ady 7 October anno 1619.

U, E. dienstwillige
J. P. COEN.
