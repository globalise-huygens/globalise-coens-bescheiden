27 Dec. 1614.                             9

alsulcken capitael tot den handel, ende tot den oorloghe alsulcken equipagie,
dat d'eene met den anderen gemaintencert ende gecontrabalanceert mach
worden, want, anders doende, sal 't U zelven bederven. Redenen en bewijs
hiervan sal ick voor dees tijt naerlaten, om nyet prolix te sijn.

Hadden wy voorleden jaer capitael na de Cust mogen zenden, soo soud U.
E. nu in plaetse van 380 packen indigo, 1000 packen becomen hebben ende
toecomende jaer noch mede, vermits den indigo zeer aengeplant is. Dit jaer
hebben d' Engelsen de meeste paert becomen ende is te beduchten, dat alles
toecomende jaer sullen erygen, off soo 't haer mede aen capitael gebreect, dat
d’ inwoonderen ’t planten van den indigo wederomme sullen verlaten, alsoo
onse reputatie ende 't credit aldaer alreede verlooren, off ten minsten zeer
vercleent is.

Ingevalle voor de compste der Chinese joncken, die hier tot Bantam in ’t
laeste van February ende Martius toecomende sullen arriveren, geen groot
capitael in contant uyt het patria becomen, soo sal 't hier oock met den Chi-
nesen handel gedaen wesen, gelijck in Patana eens gebeurt is ende toecomen-
de jaer wederomme geschieden sal, want aldaer seer qualijck versien zijn.
Doch het is hier noch erger, want sullen voor den tol van den peper, die aen
den coninck schuldich zijn, omtrent 30.000 realen te cort comen. Dit jaer sal
hier, soo ick wel geinformeert ben, een seer heerlijck cargasoen uyt China
comen, ende na apparentie soude van jaer tot jaer noch veel meer augmen-
teren. Maer compt het nu aen contante te gebreecken, soo en wete nyet off
wederomme in seven jaren de negocie in alsulcken staet off sleur sal worden
gebracht, als nu d’ apparentie was.

lek zoude verleden jaer breeder om cappitael geschreven hebben, maer ben
door U. E. missiven geabuseert geweest, alsoo de heeren advyseeren, dat op
den herfst, na het vertreck van d' EE. heer generael Reynst, een andere vlote
wel versien soude volgen, ende in 't voorjaer daernae noch eenen anderen,
ende daer en is nyet dan ’t jacht 't Mart naergecomen, ende dat noch sonder
eenich gelt off yets anders te brengen. Toch staet te beduchten, dat door 't
gebreck van gelt d' Engelsen handel ende voet in de landen Amboina sullen
becomen, welck anders wel voorgecomen soud werden. Daer sijn twee jachten
na Amboina gesonden, omme sooveele te contramineren als na de middel,
die zijn hebbende, met recht can geschieden. D' IK. heer generael is met de
vlote mede na Amboina ende Banda vertrocken, omme d' Engelsen te preve-
nieren. Maer dewyle daer geen gelt en is, ende vermoede, dat den tijt ende
stant nyet toe en sal laten ander expedient te gebruycken, soo en wete nyet,
wat aldaer sullen connen verichten. D'Engelsen sijn van meyninge met elk
jacht ende schaloupe derwaerts te gaen, alsoock met eenige van de nieuwe
schepen die verwachtende sijn. U. E. mach vastelijcken gelooven, soo sv voet

arn a ars EP ami
