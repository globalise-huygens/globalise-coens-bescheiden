26 Jurr 1618.                        357

gecocht is mede soo suyver niet als wel gaerne hadden, alsoo eenige met louw
waeter beswaert hebben; dan weynich feyl, soo 't in d’ uutleveringe bemerct
worden can, sullen de heeren bevinden. Het schijnt en blijct, dat het altoos
na onsen zin niet mogen hebben, ende somtijts wat simmuleceren moeten.

In onse voorgaende is U, E. verhaelt hoc wy de Chinesen geinsinnueert
hadden geen peper te coopen, laden noch vervoeren, voordat wy eerst van
een redelijcke smma tot redelijcken prijse versien waeren, ende wat van
wegen den pangoran daertegen gedaen wierd. De nieuwe Chinesen siende
dat het ons ernste was, ende weynich gepast wierde op de dreygementen die
men ons deede, hebben ten laetste de moet verlooren gegeven ende haere
peper weder vercocht, versoeckende dat men haere joncken op de reede van
Bantam soude visiteeren. Doch alsoo geensints goet en vonden sulcx op de
reede te doen, wierd haer van ons volck aengesert, dat geen last en hadden
om de visitatie op de reede te doen, maer dat het in zee wel gedaen worden
soude, want bvaldien den pangoran ’t selvige gelieffde te consenteeren ende
een daerby te committeren, soud het daer geschieden ende souden hun
daerna onverhindert laten vaeren. Hierop is een van de annachoden by den
pangoran licentie gaen versoecken; dan alsoo der van ’t hoff geen commissaris
noch claer uutspraecke, maer wel een dubbelde sin quam, is daerop niet
gedaen. Nu d'eene joncq serlreet wesende, is daerby een van onse schepen
met een jacht gelevt, omme de visitatie per forma in zee te doen. Ick segge
per forma, alsoo wel versceckert waren datter de peper al uut gelost was,
D'Engelssen hebben te desen tvde twee schepen in zee dwers van Bantam
gesonden ende daer houden cruysen, sonder dat seeckerlijck vernemen costen
wat in 'tsinne hadden. Hierover presumerende dat een plasdanck wilden
verdienen, omme ons ’t visiteeren te beletten, hebben daertegen twee schepen
geordonneert omme de reputatie en authoriteyt tegen haer te maynteneren.
Soo nu voorsz. joncke met ons schip ende jacht seyl maecten, omme van
de reede wat af te seylen enne 't zeewacrts te loopen, hebben d' Engelsen met
een cleen sloepken mede zevl gemaect. Sy liepen onse scheepen van achteren
in tusschen haer deur ende smeeten de joncq (eer vande reede was) datelijck
aen boort. Het volck sprong terstondt met bloot geweer over, de Chinesen
daermede dreygende, smeeten eenige kistgens open, ende vielen aen 't plun-
deren. Ons volck dit siende, soo heeft den E. Arendt Martsen (die wy tot
Bantam de last bevolen hadden ende in sijn doen met goeden beleyde secr
yverich ten dienst van de Compagnie bevinden) 't jacht de Mafve Maen op
d' ander syde van de joncke mede aen boort doen leggen. 't En scheelde niet
veel, off die van de alwe Maen souden d' Engelssen daeruut geslagen hebben.
Aldus metten andren weder geanckert wesende is voorsz. Arendt Martsen
met andre gecommitteerde aende joncke gevaren, d' Engelsse vragende wat

TA       mand

