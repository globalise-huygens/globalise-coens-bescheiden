mee

lee a EEE nt
ET EA

a a

4
Pre ne in U

68                            10 Nov. 1614.

soo sullen het toecomende jaer nyet min dan acht chinese joncken verwach-
ten met ontrent 300 picol fijne, witte, rouwe zyde, een groote partye schoon
gewrochte syde als andere goede waren, daernaer dit jaer den loop is geweest,
in voegen dat ick nyet twijffele, off de negocie sal van jaer tot jaer grootelijcx
toenemen, ende dat alhier zullen connen becomen alle ’t gene van China(tot
eenen redelijcken pryse) zoude moghen vereyschen, soo het ons aen geen
gelt ontbreeckt. Voorsz. joncken sijn van China alhier gearriveert in 16, 17,
18 a 20 daghen. U. E. zullen considereren dat alhier als in Patana de beste
fyne, witte, rouwe zyde nyet minder en can worden gecocht dan van 170 a
180 ende 190 realen ’t picol, fyne poyersuycker a 35 ende 4 realen ’t picol,
ende andere waren gelijck deselvighe (als U. E. by desen medegaenden prijs
current can sien) van ons gecocht sijn. Dat hier tot nu toe geen quantiteyt
fyne, witte, rouwe syde ofte andere goede, gewrochte syde gebracht en is, is
oorsaecke geweest, dat aen deselvighe noeyt redelijcke avance hebben connen
becommen. Derhalven sal U. E. gelieven t’ advyseren wat hierinne begeeren
gedaen te hebben, can U. E. op voorsz. pryse advantagie doen. De heeren
hoeven zulkex maer te advyseren ende ons van contanten fournieren, 't en sal
alsdan aen geen goede syde noch quantitest gebreken. Tot leegeren pryse en
hebben geen quantiteyt goede, fyne, rouwe syde te verwachten, 't en ware,
dat U. E. gelt te vooren wilde geven, off selffs in China ten merckt costen gaen.
Wy hebben geseyt, dat alle onse comptanten besteet zijn, ende is sulcx ge-
daen op hope van secours, dat met den K. heer generael Reynst ende met
een andere vlote (die wy vermeynen, dat na U. E. advyse op den herfst 1613
zoude volgen) waren verwachtende, eer den peper gepluct soude werden; maer
alsoo tot noch toe nyet gecomen en is, sitten in eenen soberen staet ende we-
ten nyet, als alschoon alle onse uytstaende peper (die met de cleeden hebben
gecocht) worde betaelt, hoe dan noch de schepen sullen depecheren, want geen
gelt en hebben om den grooten tol te betaelen, ick late staen zoo qualijck
betaelt worden. Wy sijn hierinne al wat becommert, doch hebben noch goede
hope als vooren is geseyt op den E. gouverneur-generacl Reynst, ende, soo
Sijn E. lange tardeerde (dat Godt nyet en geve), soo hopen de saecken even-
wel te redden. Doen d’ eerste reyse onse comptanten waren besteet, sijn wy
met de compste van ’t schip Delft gesecondeert, ende ’t gelt van Delft mede
voort wesende, andermael van den Meptfiunes met een kiste gelt. Ick hope,
als dese voort sal sijn, dat Godt ons van gelijcken ander secours sal geven.
Totte depesche van de schepen na ’t vaderlant sullen wy van noode hebben
omtrent 40.000 realen aen contant, ende dit jaer al vooren zijn besteet 80.000
realen, ende de cleeden ende sandelhout hebben omtrent 70. a 80.000 realen
verstrect. U. E. can daeraen considereren als de Chinesen toecomende jaer
een groote partye fyne, rouwe ende goede, gewrochte syde met andere ordi-
