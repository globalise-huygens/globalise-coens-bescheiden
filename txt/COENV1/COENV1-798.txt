Japan.

20 Jun: 1623.                           771

de schepen de Zrouw, Haerlem, Bantam, Muyden ende Cleen Tholen. Sy sijn
alle vijff van malcanderen beneden de Piscadores geraect ende connende
niet weder opcomen, veel anckers ende touwen verloren hebbende, liepen
naer Batavia ende sijn daer elck bysonder wel aengecomen. Hadden mede
tot den handel 80.000 realen Japans silver ende eenige notelijckheden voor
den commandeur Reyersz., maer sijn E. sal hem met sijn armoede moeten
behelpen.

D' oorsaecke dat alle dese schepen tot groot nadeel van de Compagnie soo
misdreven sijn, verstaen wy by te comen, vermits de Custe van China van
d' onse noch niet wel bekent sijnde, te seer geschout werd. Lancx de wal loopt
de stroom heen ende weder. Daer sijn veel schone havenen ende hoe hert dat
het in see oock waeyt, ist gemeenlijck onder de wal (gelijck Haerlein bevondt)
vry wat luwer. De Chinesen connen ’t gehele jaer door lancx de wal heen ende
weder comen. Mettertijdt sullen d' onse mede beter leeren. Ondertusschen is
dese vlote mede in dier voegen van den commandeur Reyersz. gesepareert
gebleven, welck om verscheyden consideratien seer qualijck compt, insonder-
heyt vermits apparent is (dewyle de macht van de commandeur Reyersz., ge-
lijck voren geseyt is, seer verdeelt ende veel ongevallen overcomen was) dat
de vyandt daerdoor 't vaerwater van Maccau op Manilha vry gecregen sullen
hebben. Off het de Chinesen mede al beleth sal werden sal den tijdt leeren.

In April 1622 was de jonck Firando naer Siam gesonden, omme te lichten
ende naer Japan te brengen ’t cargasoen welck daer verleden jaer (genoech-
saem door versuym van die van de jonck de Hoop ende ’t schip 7olen) over-
gebleven was. Dese jonck in Siam comende, vernam hoe ’t gehele Japanse
quartier, des Compagnies huysen ende goederen verbrant waren, door vuyr
by ongeval in seeckere Japanse huysinge geraect. De Compagnie heeft daer
verloren de waerdye van 77.554 - 0 - 10. Met de restanten ende ’t car-
gasoen van Batavia is dese jonck naer Firando geloopen ende daer wel aen-
gecomen. Soude primo December 1622 weder van daer naer Pehou ende
Batavia vertrecken met 30 a 40.000 realen Japans silver, goede pertye Chinese
cangans, coper, yser ende verscheyden notelijckheden. Godt geve dat de
Piscadores mede niet misdryve. Om de keyser van Japan met een schenckage
ecre aen te doen, gelijck daer 't gebruyck is, ende meteen d'oude vryheyt van
volck ende geweer te mogen uytvoeren weder te versoeccken, is den opper-
coopman Lenert Camps, gelijck mede d'Engelse coopluyden, int hoff van Edo
geweest; waren de keyser ende groten seer aengenaem, ende naer dat daer 82
dagen met hooffsche cortosien vruntelijck onderhouden waren, cregen eyn-
telijck ten antwoort, dat de reputatie van sijne Majesteyt niet toeliet, sijn ver-
both soo subyt te wederroepen. 't Fregat voor desen door d' Elisabeth ge-
nomen ende daeromme lange met grote moeyten tegen die van Nangesaque

en ei mn men a ne

nad

en

eam

ge me

Las  t
