L.
Afscheid
van
Bantam.

22. 24 JUNI 1618, - N 1.
(PER WIPPEN BEER.)

Per 't schip de Goede Fortupne welck de Heere neffens alle d’ andre gaende
ende comende schepen in salvo geleyde sullen U. E. verstaen hebben, hoe
door den pangoran van Bantam met seer grooten trots platuut verboden ge-
weest was, dat geen peper souden mogen ontfangen noch van landt schepen,
ende wat remedie daertegen gebruyct hebben. Insgelijcx mede hoe goet ge-
vonden hadden voort te varen in allen schijne, als off Bantam geheel souden
hebben verlaten. Wat daerop gevolcht is, sullen in desesommierlijck verhaelen.

Cort naer 't vertreck vant voorsz. schip de Goede Fortupue alle de goederen
ende oock meest alle het volck van Bantam gescheept wesende, soo hebben
alte d' oppercooplieden ende schippers van de respective schepen ten hove
by den pangoran gesonden, met last omme andermael licentie te versoeken
ende affscheyt te nemen, mits dat soo den pangoran dubieus antwoorde, dat
dan instantie doen souden omme ecn claer bescheet, en sich vrient off vyandt
te verclaren. Item soo hy begeerde dat blyven souden, dat dan belofte van beter
tractement souden eyschen, ende soo hy het vertreck avoyeerde ende ons
licentieerde, dat haer dan aen d’uutstaende schulden souden houden. D' eerste
reys naer 't hoff gaende wierd ons volck van verde wech geweesen, ende 'sande-
ren daechs audientie becomende, vonden den pangoran niet slecht: om syne
vreese te bedecken ende ons volck te abuyseeren hielt hem seer fors en trots,
seggende geensints eenige beloften van beter tractement te willen doen. Het
soude schynen, seyde hy als off ick ongelijck en U qualick getracteert hadde;
uwen cappiteyn is oorsaeck van alles. Hy mach het soo maecken dat U noch
wel qualicker tracteere. Wilt ghy blyven, blyft, ende wilt gaen, gaet; sonder,
wat daerop gerepliceert wierd, ander bescheet te connen becomen. ’s Anderen
daechs hebben hierop goet gevonden de schepen de Zuyder Eendracht ende
den Witten Beer (die het schip S4 Michiel in arest waren houdende) mede
voor Bantam te doen comen ende soo naer de stadt te laten setten als moge-
lijck was, omme onse partyen te meer te verflauwen ende onse macht te meer
te verstercken, ende te meer aensien ende respect te maecken. Doch interim
besich waren, isser een bode uut het hoff gecomen, aendienende hoe den
jongen coninck met alle de grooten van ’t landt seer gestoort waren dat den
pangoran op gisteren soo quaeden bescheet gegeven hadde, ende dat hem be-
last was sich met ons te verdragen, ende een ander goed bescheet te geven;

